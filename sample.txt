Το μοντέλο στοχεύει στη πρόληψη και διαχείριση κρίσεων στη δασική περιοχή του Υμηττού, με τη χρήση καινοτόμων λύσεων λογισμικού και τεχνητής νοημοσύνης
H Nova, μέλος της United Group, του κορυφαίου παρόχου τηλεπικοινωνιών και media στη Νοτιοανατολική Ευρώπη αναπτύσσει το πρώτο έργο μεγάλης κλίμακας για την πρόληψη και διαχείριση κρίσεων σε δασικές περιοχές, μέσω της χρήσης νέων τεχνολογιών και τεχνητής νοημοσύνης. Το έργο υλοποιείται με τις εταιρείες Nova – Satways και το ΣΠΑΥ (Σύνδεσμος Προστασίας και Ανάπτυξης Υμηττού).
Το έργο «Ψηφιακές Δράσεις Προστασίας και Ανάδειξης του Υμηττού», βασίζεται σε εργαλεία AI, νέες τεχνολογίες και εφαρμογές και δίκτυα νέας γενιάς. Μέσω έξυπνων εφαρμογών και χρήσης δεδομένων, το έργο στοχεύει στην αντιμετώπιση περιστατικών έκτακτης ανάγκης με σκοπό τον καλύτερο συντονισμό των εμπλεκόμενων φορέων και την έγκαιρη ενημέρωση των πολιτών.
Πρόκειται για ένα υπερσύγχρονο κέντρο διαχείρισης και ελέγχου, το οποίο ενημερώνεται από κάμερες που εφαρμόζουν τεχνητή νοημοσύνη, αισθητήρες και drones, και καθιστά εφικτή την πλήρη επιχειρησιακή ετοιμότητα των αρμόδιων φορέων, αλλά και την πρόληψη φυσικών καταστροφών (πυρκαγιών, πλημμυρών).
O Υπουργός Ψηφιακής Διακυβέρνησης, Δημήτρης Παπαστεργίου, στο πλαίσιο του χαιρετισμού του στο Forum ΣΠΑΥ 2024 «Τεχνητή Νοημοσύνη και Ανθεκτικές Πόλεις – το Μέλλον της Αυτοδιοίκησης», στις 11 Μαρτίου 2024, υπογράμμισε τη σημασία του έργου και μεταξύ άλλων δήλωσε: «Η κλιματική κρίση καθιστά επιλογή «μονόδρομο» την υιοθέτηση πολιτικών που θα ενισχύουν την Πολιτική Προστασία, μέσω της συνεργασίας όλων των αρμόδιων φορέων και της αξιοποίησης των τεχνολογιών αιχμής. Με το πρόγραμμα για τους μικροδορυφόρους, το οποίο υλοποιούμε ως Υπουργείο Ψηφιακής Διακυβέρνησης αξιοποιώντας τους πόρους του Ταμείου Ανάκαμψης, στηρίζουμε τη στρατηγική επιλογή της Κυβέρνησης να έχουμε ως χώρα τα κατάλληλα εργαλεία για να σχεδιάζουμε αποτελεσματικότερα τις πολιτικές που σχετίζονται στενά μεταξύ άλλων και με τα ζητήματα πολιτικής προστασίας. Επιπλέον, σε συνεργασία με τα Υπουργεία Εσωτερικών και Κλιματικής Κρίσης και Πολιτικής Προστασίας, υλοποιούμε ενόψει της νέας αντιπυρικής περιόδου μια πλατφόρμα για τα ακαθάριστα οικόπεδα, δίνοντας ακόμη περισσότερα εφόδια στους Δήμους για την κοινή μάχη που έχουμε. Αποτελεί ένα κρίσιμης σημασίας «στοίχημα» να αξιοποιήσουμε τις δυνατότητες που μας παρέχει η Τεχνητή Νοημοσύνη σε όλα τα επίπεδα της Πολιτικής Προστασίας και διαχείρισης κρίσεων, προκειμένου να βελτιώσουμε τη ζωή των πολιτών και να προστατεύσουμε το περιβάλλον».
Ο Πρόεδρος του ΣΠΑΥ και Δήμαρχος Ελληνικού – Αργυρούπολης, κ. Γιάννης Κωνσταντάτος, δήλωσε κατά την επίσημη τελετή έναρξης: «H Nova, με την ευρεία τεχνογνωσία της σε νέες τεχνολογίες αναπτύσσει για το ΣΠΑΥ το περίφημο project «SMART ΥΜΗΤΤΟΣ», το οποίο θα προσφέρει 100% θωράκιση και προστασία σε όλο τον Υμηττό, όπου ζουν περίπου ενάμιση εκατομμύριο Αθηναίοι. Η εξέλιξη αυτή είναι πολύ σημαντική γιατί το έργο της Nova, εταιρείας που προέκυψε από το διαγωνισμό ανάθεσης, έρχεται να  ενισχύσει το ήδη διαμορφωμένο δίκτυο προστασίας με τις εθελοντικές ομάδες, τις δεξαμενές νερού, τα υδροβόλα και κυρίως το πιο σημαντικό, την πολιτική μας προστασία.  Ο ΣΠΑΥ, ο μεγαλύτερος Σύνδεσμος πληθυσμιακά της χώρας, καινοτομεί για μια ακόμα φορά με την υλοποίηση του προγράμματος τεχνητής νοημοσύνης, με στόχο να γίνει ο Υμηττός το πρώτο «Έξυπνο Δάσος» σε πανελλαδικό επίπεδο».

Ο Αλέξανδρος Μπρέγιαννης, Διευθύνων Σύμβουλος της Nova ICT και Group Public Sector & ICT Advisor για τον όμιλο της United Group, επεσήμανε κατά την παρουσίαση του έργου Τεχνητής Νοημοσύνης στον Υμηττό : «Στη Nova εργαζόμαστε διαρκώς ώστε να φέρνουμε την καινοτομία σε κάθε πτυχή της καθημερινότητας. Σε συνεργασία με το ΣΠΑΥ και τη Satways υλοποιήσαμε μια αξιόπιστη εναλλακτική δασοπροστασίας και πυρανίχνευσης, και αναπτύσσουμε ένα μοντέλο πρόληψης και διαχείρισης κρίσεων, με στόχο να λειτουργήσει ως σημείο αναφοράς για την προστασία του περιβάλλοντος και των κατοίκων από φυσικές καταστροφές. Διαθέτουμε την πλούσια τεχνογνωσία μας στο ΣΠΑΥ, υποστηρίζοντας το πολύτιμο έργο του για την προστασία των δασικών μας πόρων».

Χαιρετισμούς στην έναρξη του 3ου FORUM έκαναν ο Εκπρόσωπος Πρόεδρου Ελληνικής Κυβέρνησης και Υπουργός Κλιματικής Κρίσης και Πολιτικής Προστασίας Βασίλης Κικίλιας, ο Εκπρόσωπος ΣΥΡΙΖΑ ΠΣ Βουλευτής Ανατολικής Αττικής Γιώργος Καραμέρος, ο Εκπρόσωπος ΠΑΣΟΚ ΚΙΝΑΛ Μανώλης Χριστοδουλάκης. Το λόγο έλαβαν επίσης ο Yπουργός Επικρατείας Μάκης Βορίδης, ο Αν. Υπουργός Εσωτερικών Θεόδωρος Λιβάνιος, η Υφυπουργός Περιβάλλοντος και Ενέργειας Αλεξάνδρα Σδούκου, ο Περιφερειάρχης Στερεάς Ελλάδας Φάνης Σπανός, ο Γενικός Γραμματέας Αποκεντρωμένης Διοίκησης Αττικής Γρηγόρης Ζαφειρόπουλος και ο Αρχηγός Πυροσβεστικού Σώματος, Αντιστράτηγος Θεόδωρος Βάγιας, παρουσία περισσότερων από 100 εκπροσώπων της τοπικής αυτοδιοίκησης από όλη την Ελλάδα και φορέων. 
Κατά τη διάρκεια της εκδήλωσης έγινε παρουσίαση του επιχειρησιακού κέντρου προστασίας του Υμηττού από τους Αλέξανδρο Μπρέγιαννη (CEO NOVA ICT) και Αντώνη Κωσταρίδη (CTO Satways), ενώ βραβεύθηκαν φορείς και εθελοντές για την προσφορά τους στην προστασία και ανάδειξη του Υμηττού.


Αθήνα, 13 Φεβρουαρίου 2024. Η Nova με ιδιαίτερη χαρά παρουσιάζει την ανανεωμένη υπηρεσία EON On Demand, στην κορυφαία πλατφόρμα συνδρομητικής τηλεόρασης στη Νοτιοανατολική Ευρώπη, αναβαθμίζοντας και εμπλουτίζοντας την εμπειρία ψυχαγωγίας. Η EON On Demand προσφέρει σύγχρονο και φιλικό προς τον χρήστη user interface, που περιλαμβάνει προτεινόμενο περιεχόμενο, εξατομίκευση και επιλογή λήψης (download), προκειμένου οι συνδρομητές να απολαμβάνουν, όποτε και όπου θέλουν, το περιεχόμενο της επιλογής τους ακόμα και χωρίς σύνδεση.  Όλα αυτά είναι τώρα διαθέσιμα σε όλους τους χρήστες της ΕΟΝ.
Αναβαθμισμένη εμπειρία θέασης
Η υπηρεσία EON Οn Demand επαναπροσδιορίζει τον τρόπο που οι θεατές απολαμβάνουν τις αγαπημένες τους ταινίες και σειρές. Το νέο περιβάλλον είναι σχεδιασμένο για να προτείνει τις πιο δημοφιλείς επιλογές, τις επιλογές που βρίσκονται στην επικαιρότητα, προτάσεις ανά είδος, ανά διάθεση, και να απαντά στις διαφορετικές προτιμήσεις κάθε θεατή προτείνοντας το ανάλογο περιεχόμενο και μεταμορφώνοντας το σε μια πραγματικά ξεχωριστή και προσωποποιημένη εμπειρία.
Με την προσθήκη της νέας επιλογής Download, η  EON On Demand διασφαλίζει ότι οι συνδρομητές μπορούν πλέον να παρακολουθούν τις αγαπημένες τους ταινίες και σειρές ακόμα και χωρίς σύνδεση στο Ίντερνετ, προσφέροντας ψυχαγωγία υψηλού επιπέδου, κάθε στιγμή, οπουδήποτε, μέσω των φορητών τους συσκευών.
Η πλατφόρμα ΕΟΝ αναπτύχθηκε από τη United Cloud, το καινοτόμο κέντρο έρευνας και ανάπτυξης της United Group, διασφαλίζοντας ότι η ΕΟΝ συνεχίζει να προσφέρει, με το βραβευμένο της user-interface, μια μεγάλη σειρά επιλογών.
Αλματώδης ανάπτυξη της ΕΟΝ
Μέσα σε μόλις δύο χρόνια από το λανσάρισμά της στην Ελλάδα, η πλατφόρμα της ΕΟΝ έχει επιτύχει να προσελκύσει 180.000 συνδρομητές, και να αυξήσει την πελατειακή βάση της κατά 70% το 2023. Οι ενεργοί χρήστες στην πλατφόρμα έχουν υπερβεί το 90%, καταδεικνύοντας το πόσο δημοφιλής είναι μεταξύ των συνδρομητών.
Επένδυση για το μέλλον
Η επένδυση της United Group (UG) ύψους 1,9 δισ. Ευρώ έως το 2023, κατατάσσει την UG, τον κορυφαίο πάροχο τηλεπικοινωνιών και μέσων ενημέρωσης στη Νοτιοανατολική Ευρώπη, ως τον 4ο μεγαλύτερο επενδυτή στην Ελλάδα.  Μέσω της επένδυσης αυτής,  η πλατφόρμα ΕΟΝ εμπλουτίζεται με επιλογές που βασίζονται σε τεχνολογία αιχμής, έτσι ώστε η εμπειρία για τους πελάτες να είναι ακόμα πιο απολαυστική.
Ο Παναγιώτης Γεωργιόπουλος, CEO της Nova, δήλωσε: «Η Nova έχει δεσμευτεί για επενδύσεις 2 δισ. Ευρώ ως το 2027, εκ των οποίων 500 εκ. ευρώ έχουν ήδη επενδυθεί.  Η αναβάθμιση της ΕΟΝ που ανακοινώνουμε σήμερα, αποτελεί ακόμα μια έμπρακτη απόδειξη του επενδυτικού μας προγράμματος.  Τα νέα χαρακτηριστικά της πλατφόρμας κάνουν ακόμα πιο εύκολη και πιο ευχάριστη την πλοήγηση και την αναζήτηση του αποκλειστικού και premium περιεχομένου μας. Τα Χριστούγεννα του 2023, η Nova πρόσφερε, την πλατφόρμα EON σε 170.000 οικογένειες σε όλη την Ελλάδα, δίνοντάς τους δωρεάν πρόσβαση. Συνεχίζουμε απρόσκοπτα με τον στόχο μας να προσφέρουμε πραγματική προστιθέμενη αξία στους πελάτες μας στην καλύτερη δυνατή τιμή με την καλύτερη δυνατή εμπειρία».
O Μιχάλης Αναγνωστάκος, CMO της Nova, δήλωσε: «Η ΕΟΝ, με περισσότερους από 180.000 συνδρομητές και με 70% αύξηση της συνδρομητικής βάσης της σε ένα χρόνο, αναβαθμίζεται ακόμα περισσότερο, με εξελιγμένα χαρακτηριστικά και εμπλουτισμένη εμπειρία ψυχαγωγίας. Με τη νέα υπηρεσία ΕΟΝ On Demand γίνεται ακόμα πιο απολαυστική η εμπειρία ψυχαγωγίας, με ευκολία στη χρήση και εξατομίκευση επιλογής περιεχομένου. Το λανσάρισμα αυτό σηματοδοτεί μια κομβική στιγμή στην διαρκή αναζήτησή μας για αριστεία και καινοτομία με στόχο τη διαρκή αναβάθμιση της εμπειρίας των πελατών μας».


Τα φώτα της δημοσιότητας στρέφονται σήμερα στην Αθήνα, καθώς η πρωτεύουσα της Ελλάδας, θα φιλοξενήσει τις διαδικασίες επιλογής για δύο Ημιτελικούς των International Emmy Awards με τη United Media/Nova, μέλος της United Group, του κορυφαίου παρόχου τηλεπικοινωνιών και media στη Νοτιοανατολική Ευρώπη, και το Αthens Film Office του Δήμου Αθηναίων με χαρά να συμπράττουν για τη φιλοξενία της διοργάνωσης.
Ο Δήμος Αθηναίων και οι United Media & Nova έχουν επιλεχθεί για τη σύσταση κριτικής επιτροπής που θα αναδείξει τους υποψήφιους νικητές σε δύο κατηγορίες. Οι Έλληνες και διεθνείς κριτές συναντώνται σήμερα στην Αθήνα και θα συνεδριάσουν για την επιλογή των τελικών υποψηφίων στις δύο κατηγορίες. Όπως ορίζουν οι κανονισμοί της Διεθνούς Ακαδημίας Τηλεοπτικών Τεχνών και Επιστημών, οι ειδικοί των δύο επιτροπών θα γίνουν γνωστοί μόνο μετά τη διαδικασία της αξιολόγησης, η οποία θα καθορίσει τελικά τους υποψηφίους για τα Διεθνή Βραβεία Emmy.
Η Διεθνής Ακαδημία ταξιδεύει κάθε καλοκαίρι, από τον Ιούνιο έως τον Σεπτέμβριο, σε περισσότερες από 25 τοποθεσίες για τη διεξαγωγή των Ημιτελικών. Το στάδιο των Ημιτελικών είναι ένα κρίσιμο βήμα στη διαδικασία επιλογής των υποψηφίων και μια εξαιρετική ευκαιρία δικτύωσης για τους οικοδεσπότες της διοργάνωσης και τους εγκεκριμένους από την Ακαδημία κριτές. Οι κριτικές επιτροπές αποτελούνται από επαγγελματίες από το χώρο της τηλεόρασης και του κινηματογράφου, της καλλιτεχνικής παραγωγής και της δημιουργικής βιομηχανίας.
Είναι η δεύτερη συνεχόμενη χρονιά που η United Group προσκαλείται από την Ακαδημία των Emmy Awards για να συμμετάσχει στη διαδικασία επιλογής και ανάδειξης υποψηφίων κατά το στάδιο των Ημιτελικών, με την περσινή αντίστοιχη διοργάνωση να έχει πραγματοποιηθεί στο Ντουμπρόβνικ. Φέτος, η εταιρεία επιλέγει την Αθήνα για τη συνάντηση των κορυφαίων επαγγελματιών της βιομηχανίας του θεάματος και η United Media/Nova ενώνει τις δυνάμεις της με το Δήμο Αθηναίων για την άρτια διεξαγωγή των διαδικασιών επιλογής, αλλά και για το  gala με το οποίο παραδοσιακά ολοκληρώνονται οι εργασίες των κριτών.
Η σύμπραξη με το Δήμο Αθηναίων έρχεται να εγγυηθεί την επιτυχία της διοργάνωσης στην Ελλάδα και να στρέψει τους προβολείς του διεθνούς τύπου στην Αθήνα, που τα τελευταία χρόνια αποτελεί συχνά το σκηνικό σε παραγωγές μεγάλου βεληνεκούς με αστέρες παγκοσμίου φήμης. Με αυτή τη σημαντική διοργάνωση, η Ελλάδα εδραιώνει τη θέση της στο στερέωμα της καλλιτεχνικής παραγωγής, επιβεβαιώνοντας παράλληλα τη δυναμική της χώρας και την δυνατότητά της να φιλοξενήσει αντίστοιχες διοργανώσεις θεσμών υψηλού κύρους, μέσω της σύμπραξης ισχυρών εταιρικών παικτών και φορέων του Δημοσίου.


Διαθέσιμο το περιεχόμενο ERTFLIX, YouTube, YouTube Kids, Orbia, Play Store με το EON Smart Box.
Η NOVA, μέλος της United Group, του κορυφαίου παρόχου τηλεπικοινωνιών και media στη Νοτιοανατολική Ευρώπη, εμπλουτίζει ακόμη περισσότερο την πλατφόρμα EON με μοναδικές και πρωτοποριακές λειτουργίες και δίνει πρόσβαση στις πλέον δημοφιλείς εφαρμογές, με ένα μόνο κλικ.
Μέσα από το περιβάλλον της ΕΟΝ οι συνδρομητές της Nova εξασφαλίζουν εύκολα και γρήγορα με το EON Smart Box*, πρόσβαση σε:
Παράλληλα, μέσα από το Play Store marketplace, οι συνδρομητές θα μπορούν να επιλέξουν ανάμεσα από εκατομμύρια εφαρμογές, παιχνίδια, μουσική, ταινίες, σειρές, βιβλία, περιοδικά και το σύνολο του Android περιοχομένου.
H EON, η πιο δημοφιλής πλατφόρμα στη Νοτιανατολική Ευρώπη, είναι μία ολοκληρωμένη λύση που συνδυάζει πληρότητα περιεχομένου, premium ποιότητα και απλότητα στην χρήση. Με μια εκτεταμένη σειρά λειτουργιών που διευκολύνουν την εμπειρία του χρήστη, η ΕΟΝ προσφέρει πλήρη οδηγό προγράμματος, μηχανή προσωποποιημένων προτάσεων περιεχομένου, βραβευμένο τηλεκοντρόλ, δημιουργία προφίλ, φωνητική υποστήριξη και On Demand κατάλογο με δυνατότητα έξυπνης αναζήτησης. Παράλληλα, κάθε συνδρομητής της ΕΟΝ μέσω του Catch up εφτά ημερών μπορεί να παρακολουθήσει τηλεοπτικά προγράμματα έως και εφτά ημέρες μετά τη μετάδοσή τους, να ξεκινήσει από την αρχή ή να γυρίσει προς τα πίσω ένα πρόγραμμα στην τηλεόρασή του, να διακόψει και να συνεχίσει την παρακολούθηση ενός προγράμματος αργότερα. Επιπλέον, με το EON kids, τα παιδιά έχουν τον δικό τους ασφαλή χώρο διασκέδασης.
*δεν διατίθεται η λειτουργία σε Smart TV App ή σε φορητές συσκευές/ PCs/ MAC


Στη Nova, μέλος της United Group του κορυφαίου παρόχου τηλεπικοινωνιών και media στη Νοτιανατολική Ευρώπη, εκφράζουμε την αλληλεγγύη μας στους λαούς της Τουρκίας και της Συρίας, οι χώρες των οποίων επλήγησαν από καταστροφικούς σεισμούς. Οι σκέψεις μας είναι με τα θύματα και τις οικογένειές τους και εκφράζουμε τη βαθύτατη συμπαράστασή μας στους πληγέντες.
Δεδομένων των πρωτόγνωρων συνθηκών, από σήμερα έως και τις 15 Φεβρουαρίου (συμπεριλαμβανομένης), οι συνδρομητές συμβολαίου της Nova θα λαμβάνουν δωρεάν 1000 λεπτά διεθνών τηλεφωνικών κλήσεων προς Τουρκία και Συρία μέσω του κινητού και σταθερού δικτύου τους.
Κατά την ίδια περίοδο, θα καταργήσουμε επίσης τις χρεώσεις περιαγωγής για τους συνδρομητές μας στην Τουρκία προκειμένου να παραμείνουν συνδεδεμένοι με τα αγαπημένα τους πρόσωπα.
 


Στην υπογραφή συμφωνίας με τη Nova, πάροχο επιχειρηματικών λύσεων και υπηρεσιών συνδρομητικής τηλεόρασης, broadband internet, σταθερής τηλεφωνίας και ενέργειας, προχώρησε η Intracom Telecom που αποτελεί διεθνή πάροχο τηλεπικοινωνιακών συστημάτων και λύσεων. Η συμφωνία έχει ως αντικείμενο την προμήθεια προηγμένου εξοπλισμού ασύρματου δικτύου πρόσβασης που περιλαμβάνει τα συστήματα WiBAS™, OmniBAS™, UltraLink™ και την πλατφόρμα διαχείρισης δικτύου uniMS™.
Οπως αναφέρεται σε ανακοίνωση, αναζητώντας λύσεις και τεχνολογίες που θα μπορούσαν να βελτιώσουν την ευρυζωνική πρόσβαση, ειδικά κατασκευασμένες για τον ιδιωτικό και δημόσιο τομέα, η Nova επένδυσε στις μικροκυματικές (MW) και χιλιοστομετρικές (mmWave) οικογένειες προϊόντων της Intracom Telecom για την καλύτερη εξυπηρέτηση των εταιρικών της πελατών.
Η επιλογή τόσο της τεχνολογίας αυτής όσο και των κορυφαίων προϊόντων αποτελεί σημαντικό κομμάτι της επένδυσης της Nova για την επέκταση, τον εκσυγχρονισμό και την αναβάθμιση της χωρητικότητας του δικτύου της. Ιδιαίτερα καθώς ο πάροχος, μετά την εξαγορά του από τη United Group, σκοπεύει να διεισδύσει δυναμικότερα στην αγορά των υπηρεσιών προηγμένων δεδομένων. Η επιλογή της Intracom Telecom από τη Nova έγινε έπειτα από διεθνή διαγωνισμό.
Το ασύρματο δίκτυο της Nova εξασφαλίζει ισχυρή και ταχεία διάθεση υπηρεσιών σε μικρομεσαίες επιχειρήσεις και εταιρικούς πελάτες. Η Intracom Telecom παρέχει στη Nova μια ποικιλία πλατφορμών, ανάλογα με την τοπολογία και την ταχύτητα σύνδεσης. Επίσης, η Nova ανέθεσε στην Intracom Telecom να συνεχίσει να παρέχει υπηρεσίες υποστήριξης και συντήρησης με τη σύναψη σχετικής συμφωνίας (SLA).
«Είμαστε χαρούμενοι που συνεχίζεται η επιτυχημένη συνεργασία μας με την Intracom Telecom προκειμένου να παρέχουμε ασφαλείς, αποδοτικές και αξιόπιστες υπηρεσίες στους εταιρικούς μας πελάτες, μέσω της υιοθέτησης κατάλληλων και οικονομικά αποδοτικών τεχνολογιών» δήλωσε ο Νίκος Ξανθόπουλος, επικεφαλής του τμήματος Business Product & Presales στη Nova.
«Η Intracom Telecom προμηθεύει τη Nova με καινοτόμα προϊόντα από το 2016 και είμαστε ιδιαίτερα ευτυχείς που συνεχίζουμε την έμπιστη και μακροχρόνια συνεργασία μας μαζί της. Η εταιρεία μας θα παρέχει μια ευρεία γκάμα προϊόντων τα οποία θα παρέχουν υψηλή ευρυζωνική πρόσβαση σε όσο το δυνατόν περισσότερους πελάτες, υποστηρίζοντας έτσι την ανάπτυξη του εταιρικού δικτύου της Nova», τονίζει ο κ. Ιωάννης Τενίδης, επικεφαλής Μάρκετινγκ του επιχειρησιακού τομέα ασύρματων λύσεων της Intracom Telecom.


Η δράση στοχεύει στην αντιπυρική θωράκιση του Υμηττού.
Η Nova, μέλος της United Group, του κορυφαίου παρόχου τηλεπικοινωνιών και media στη Νοτιοανατολική Ευρώπη, πραγματοποίησε εθελοντική δράση καθαρισμού του Υμηττού την Πέμπτη 08/06. Ο καθαρισμός υλοποιήθηκε στο πλαίσιο του προγράμματος «Zero Plastic Υμηττός», του Συνδέσμου Προστασίας και Ανάπτυξης Υμηττού (ΣΠΑΥ), και στο πλαίσιο της νέας συνεργασίας της Nova με την Aegean Rebreath. Οι τρεις εθελοντικές ομάδες συνέλεξαν και απομάκρυναν εκατοντάδες λίτρα πλαστικού και σκουπιδιών, συμβάλλοντας σε ένα καθαρότερο περιβάλλον και στην ανάδειξη της φυσικής ομορφιάς του βουνού.
Η πολυπληθής εθελοντική ομάδα συμμετείχε στην πρωτοβουλία με πίστη στη φιλοσοφία της Nova, που θέτει τη βιωσιμότητα στην κορυφή των προτεραιοτήτων της. Ο Υμηττός αποτελεί τον σημαντικότερο πυρήνα πρασίνου τη Περιφέρειας, καλύπτοντας μια έκταση μεγαλύτερη από 80.000 στρέμματα και διαθέτει μεγάλη οικολογική σημασία για το λεκανοπέδιο, καθώς φιλοξενεί περισσότερα από 600 φυτικά είδη και υποείδη, αλλά και σπάνια ή απειλούμενα είδη ζώων σε ευρωπαϊκό επίπεδο.
Ο δήμαρχος Ελληνικού-Αργυρούπολης και πρόεδρος του ΣΠΑΥ, κ. Γιάννης Κωνσταντάτος, δήλωσε: «Ο Υμηττός είναι το βουνό της καρδιάς μας, καθώς 1,5 εκατομμύριο Αθηναίοι ζουν γύρω από αυτό. Η Nοva μαζί με τον ΣΠΑΥ πρωταγωνιστούν στη θωράκιση και την προστασία του βουνού, μέσα από μοναδικές και ρηξικέλευθες – για την Ελλάδα- τεχνολογικές εφαρμογές. Σήμερα, όμως, στο πεδίο δράσης βρέθηκαν οι εργαζόμενοι της Nοva, αλλά και η ομάδα της Aegean Rebreath, δίνοντας τη δική τους ενέργεια και πολύτιμη βοήθεια για ένα καθαρό Υμηττό, στο πλαίσιο του προγράμματος “Zero Plastic Υμηττός”, το πρόγραμμα καθαρισμού του βουνού από τα πλαστικά και τα σκουπίδια και τους ευχαριστούμε πολύ για αυτό».
O κ. Σαρελάκος, CEO της Aegean Rebreath, δήλωσε: «Βρεθήκαμε σήμερα εδώ μαζί με τους ανθρώπους της Nova προκειμένου να πραγματοποιήσουμε έναν καθαρισμό στο δάσος, ενόψει της καλοκαιρινής περιόδου. Αυτή η δράση σηματοδοτεί την αρχή της συνεργασίας μας με τη Nova για δράσεις καθαρισμού στο Γύθειο, την Μονεμβασιά, την Κέρκυρα και την Αμοργό. Ευελπιστούμε σε μια αποτελεσματική συνέργεια με ουσιαστικά αποτελέσματa ».
Ο κ. Γεωργιόπουλος, CEO της Νοva, δήλωσε: «Σήμερα βρισκόμαστε στους πρόποδες του Υμηττού με την ομάδα εθελοντισμού της Nova. Η εταιρεία μας έχει μια ιδιαίτερη σχέση με τον Υμηττό, αφού σε συνεργασία με τον ΣΠΑΥ, και με τη χρήση του 5G δικτύου μας, ανιχνευτών και καμερών υψηλής ευκρίνειας, στήνουμε ένα σύγχρονο επιχειρησιακό κέντρο για την αντιπυρική προστασία του. Η Nova κάθε καλοκαίρι συνεισφέρει στη διαχείριση του μεγάλου προβλήματος που αντιμετωπίζει η Ελλάδα με τις πυρκαγιές, σε όλη την έκτασή της, με στοχευμένες δωρεές. Σήμερα είμαστε εδώ ψυχή τε και σώματι. Όχι μόνο με την τεχνολογία μας, αλλά και με τη σημαντική συμμετοχή της ομάδας των εθελοντών μας, προχωρούμε στον καθαρισμό του βουνού, ώστε να το προστατέψουμε ενόψει της καλοκαιρινής περιόδου. Ευχαριστούμε θερμά τους εθελοντές μας, τον ΣΠΑΥ και την Aegean Rebreath.»

Επόμενοι σταθμοί του μεγάλου προγράμματος της Nova με την Aegean Rebreath είναι το Γύθειο και η Μονεμβασιά, όπου οι εξειδικευμένοι δύτες της Aegean Rebreath θα καταδυθούν για να εντοπίσουν και να συλλέξουν δίχτυα, ενώ μέχρι τον Οκτώβριο έχουν δρομολογηθεί ακόμα δύο ενάλιοι καθαρισμοί, στην Αμοργό και την Κέρκυρα, σε σημεία με πραγματική φυσική ομορφιά, που όμως έχουν επιβαρυνθεί λόγω των ενάλιων απορριμμάτων και των διχτυών ψαρέματος που απορρίπτονται στις συγκεκριμένες περιοχές.


Χρονιά-σταθμός για τη νέα Nova ήταν το 2023, με την εταιρεία να θέτει το «βαρύ» επενδυτικό της πλάνο στην υπηρεσία των Ελλήνων καταναλωτών και της ψηφιακής αναβάθμισης της ίδιας της χώρας. Συμπληρώνοντας έναν χρόνο επιτυχημένης παρουσίας στην ελληνική αγορά, η Νova δείχνει πιο έτοιμη από ποτέ να ταράξει και πάλι τα εγχώρια τηλεπικοινωνιακά ύδατα, διατηρώντας τον καταναλωτή και την ελληνική επιχείρηση στην καρδιά της στρατηγικής της. Ένα σαφές δείγμα αυτής της πρόθεσης είναι το «Data Jump», που λανσάρει η εταιρεία για να γιορτάσει τον έναν χρόνο επιτυχούς λειτουργίας υπό την «ομπρέλα» της United Group, αναβαθμίζοντας δωρεάν τα data στα προγράμματα κινητής τηλεφωνίας προς παλαιούς και νέους συνδρομητές για πάντα.
Data Jump για όλους
Τα αναβαθμισμένα προγράμματα της Nova παρέχονται χωρίς αύξηση κόστους, για πάντα, σε υφιστάμενους και νέους συνδρομητές. Αναλυτικότερα, σε ό,τι αφορά τα ανανεωμένα προγράμματα «Unlimited Ομιλία&SMS» προσφέρουν τώρα περισσότερα Data, αναβαθμίζοντας σε 10GB και 20GB αντίστοιχα τα προγράμματα των 6GB και 15GB, για πάντα. Αλλά και οι συνδρομητές του προγράμματος των 2GB μπορούν να διπλασιάσουν τα Data τους για δυο συνεχόμενους μήνες μέσω του Data Jump.
Γρήγορη και απλή ανανέωση
Η μόνη προϋπόθεση για την απόκτηση των αναβαθμισμένων προγραμμάτων της Nova είναι μια απλή ανανέωση συμβολαίου μέσω της φιλικής προς τον χρήστη εφαρμογής Nova App, καθώς και μέσω του nova.gr. Όσον αφορά τους νέους συνδρομητές, τα αναβαθμισμένα προγράμματα «Unlimited Ομιλία&SMS» συνεχίζουν να παρέχουν πολλές δυνατότητες σε προσιτές τιμές.
Απεριόριστα λεπτά ομιλίας για τους συνδρομητές «Unlimited All»
Oι υφιστάμενοι συνδρομητές του προγράμματος “Unlimited all” απελευθερώνουν την επικοινωνία τους , χωρίς επιπλέον κόστος, με απεριόριστα λεπτά ομιλίας και προς τις χώρες της Ευρωπαϊκής Ένωσης για πάντα με μια απλή ανανέωση συμβολαίου μέσω της φιλικής προς τον χρήστη εφαρμογής Nova App, καθώς και μέσω του nova.gr.
Χρονιά σταθμός για τη Nova το 2023
Το 2023 ήταν μια χρονιά σταθμός για τη Nova. Η εταιρεία που έχει την πελατοκεντρική προσέγγιση στο DNA της, μέσω σημαντικών επενδύσεων, αναδείχθηκε ως μία νέα δύναμη στις τηλεπικοινωνίες και την ψυχαγωγία, φέρνοντας νέα δεδομένα στην αγορά και υπερβαίνοντας τις προσδοκίες. «Γιορτάζουμε έναν χρόνο της νέας Nova, προσφέροντας περισσότερα data χωρίς κόστος, με δέσμευση στην πελατοκεντρική προσέγγιση αλλάζοντας τις νόρμες της αγοράς. Στη Nova δεσμευόμαστε να προσφέρουμε στους πελάτες μας ό,τι καλύτερο έχει να παρουσιάσει η τεχνολογία σήμερα, στις καλύτερες τιμές και με την καλύτερη δυνατή εμπειρία», τόνισε ο κ. Μιχάλης Αναγνωστάκoς, Chief Marketing Officer της Nova.
Η Nova παραμένει πιστή στο όραμά της να θέτει στη διάθεση όλων των Ελλήνων, ιδιωτών και επιχειρήσεων, τα ψηφιακά εργαλεία που θα τους επιτρέψουν να κάνουν πιο εύκολη την καθημερινότητά τους, αλλά και να αυξήσουν την ανταγωνιστικότητά τους σε σχέση με τις άλλες χώρες της Ευρωπαϊκής Ένωσης. Η περαιτέρω αναβάθμιση των προγραμμάτων κινητής της εταιρείας, είναι μία κίνηση που υπαγορεύεται από τον πυρήνα της στρατηγικής της: να παραμείνει η εταιρεία που, έχοντας τον καταναλωτή στο επίκεντρο, υλοποιεί το επενδυτικό της πλάνο, ενώνοντας τις δυνάμεις της για τον ψηφιακό μετασχηματισμό της χώρας και τη βελτίωση των επιδόσεών της στους δείκτες της ψηφιακής οικονομίας και ευρυζωνικότητας.
Η εταιρεία είναι μέλος της United Group και είναι ο πάροχος που προέρχεται από την ενοποίηση της Nova με την Wind. Προσφέρει ένα ευρύ φάσμα υπηρεσιών σε 5 εκατομμύρια χρήστες κινητής, σταθερής, internet και premium συνδρομητικής τηλεόρασης.
Info: Για περισσότερες πληροφορίες σχετικά με το Data Jump, οι ενδιαφερόμενοι μπορούν να καλέσουν το 13800, να επισκεφθούν την ιστοσελίδα της εταιρείας nova.gr ή ένα οποιοδήποτε από τα καταστήματα Nova, σε όλη την Ελλάδα.


Μειωμένη τιμή για κάθε επιπλέον γραμμή - Ιδανική οικογενειακή επιλογή για κινητή τηλεφωνία

Η Nova, μέλος της United Group του κορυφαίου παρόχου τηλεπικοινωνιών και media στη Νοτιοανατολική Ευρώπη, παρουσιάζει τα νέα προγράμματα κινητής Nova Family, που στοχεύουν να παρέχουν ότι καλύτερο έχει να προσφέρει η τεχνολογία σήμερα, στην καλύτερη δυνατή τιμή και με την καλύτερη δυνατή εμπειρία, εκπληρώνοντας την ανάγκη των νοικοκυριών για αδιάλειπτη συνδεσιμότητα.   
Καινοτόμες προσφορές για την Οικογένεια  
Τα νέα προγράμματα κινητής Nova Family επανασχεδιάζουν το τρόπο που οι οικογένειες διαχειρίζονται τις τηλεπικοινωνιακές τους ανάγκες, εισάγοντας μία νέα πρόταση, σχεδιασμένη να εξοικονομεί τα μέγιστα σε κάθε νοικοκυριό, χωρίς συμβιβασμούς. Συγκεκριμένα:
Ο κύριος κάτοχος του λογαριασμού επιλέγει ένα από τα παρακάτω προγράμματα.
Βασικές επιλογές προγραμμάτων:
Για κάθε πρόσθετη γραμμή που προστίθεται στο οικογενειακό πρόγραμμα, έως και 4 γραμμές, μειώνεται η τιμή για τα μέλη της οικογένειας που το επιλέγουν.
Οικογενειακή εκπτωτική πολιτική επιπλέον συνδέσεων στα προγράμματα Nova Family:
H δομή των προγραμμάτων Nova Family διασφαλίζει ότι κάθε επιπλέον μέλος της οικογένειας απολαμβάνει επιπλέον έκπτωση, καθιστώντας το ιδανική οικογενειακή επιλογή στην κινητή τηλεφωνία.
Οφέλη πέρα από την εξοικονόμηση χρημάτων  
Τα προγράμματα Nova Family, εκτός από τη οικονομία, προσφέρουν και ένα ολοκληρωμένο πρόγραμμα συνδεσιμότητας, για όλη την οικογένειά. Αναλυτικά:
Ο Μιχάλης Αναγνωστάκος, Chief Marketing Officer της Nova, τόνισε: «Τα νέα προγράμματα Nova Family αποτελούν απόδειξη της αφοσίωσής μας στην καινοτομία και την ικανοποίηση των πελατών. Ζούμε σε έναν κόσμο όπου θέλουμε να βρισκόμαστε σε συνεχή επικοινωνία, να ζούμε έντονες στιγμές και εμπειρίες ψυχαγωγίας και να αφιερώνουμε ποιοτικό χρόνο μαζί με την οικογένειά μας και όλους όσους αγαπάμε.  Για τον λόγο αυτό δημιουργήσαμε τα προγράμματα Nova Family, όπου κάθε μέλος της οικογένειας ξεχωριστά θα μπορεί να απολαμβάνει την καλύτερη τεχνολογία, στην καλύτερη δυνατή τιμή, με την καλύτερη δυνατή εμπειρία».
H Nova προσκαλεί υφιστάμενους και νέους συνδρομητές να γνωρίσουν τα προγράμματα Nova Family
Τα νέα προγράμματα Nova Family είναι τώρα διαθέσιμα τόσο για νέους όσο και για υφιστάμενους πελάτες που συνδυάζουν σταθερή και κινητή Nova με 1 επιπλέον σύνδεση κινητής. Για να μάθετε περισσότερα ή για να εγγραφείτε, επισκεφτείτε το nova.gr ή το πλησιέστερο κατάστημα Nova.
 


Μεγάλο αφιέρωμα σε Novacinema και Novalife με αφορμή την Παγκόσμια Ημέρα Γυναίκας με πρωταγωνίστριες γυναικείες προσωπικότητες που άφησαν το στίγμα τους.
H Nova, μέλος της United Group του κορυφαίου παρόχου τηλεπικοινωνιών και media στη Νοτιοανατολική Ευρώπη, με αφορμή την Παγκόσμια Ημέρα της Γυναίκας (8/3), δημιούργησε και προσφέρει στους συνδρομητές της ένα μεγάλο αφιέρωμα στις Γυναίκες.
Το ειδικό αφιέρωμα της Nova στις Γυναίκες προλογίζουν 13 σπουδαίες γυναίκες που ζουν και εργάζονται στη χώρα μας και αποτελούν έμπνευση. Σπουδαίες γυναικείες προσωπικότητες της χώρας μας, σημερινά πρότυπα για τις δράσεις τους, τη στάση, την καριέρα και τις προτάσεις δίνουν το στίγμα τους στο φακό του Novacinema: Αγγέλα Δεσποτίδου, Στέλλα Κάσδαγλη, Αγγελική Κοσμοπούλου, Λίλα Κουντουριώτη, Σοφία Μπεκατώρου, Εύα Νάθενα, Δώρα Παντέλη, Γεωργία Παράσχου, Νάντια Ράπτη, Μαρία Τζομπανάκη, Χριστίνα Φλαμπούρη, Νεφέλη Χατζηιωαννίδου, Άννα Χατζηνάσιου.
Οι συνεντεύξεις θα προβάλλονται, όλο τον Μάρτιο, στον αέρα των καναλιών Novacinema αλλά και στα μέσα κοινωνικής δικτύωσης της Nova.
Η Κικη Σιλβεστριάδου CEO της Nova Media με αφορμή το ειδικό αφιέρωμα για την Παγκόσμια μέρα της Γυναίκας δήλωσε «Μέσα από την ανάπτυξη του περιεχομένου, επιθυμούμε να  συνεισφέρουμε και  στον κοινωνικό διάλογο και να συμβάλλουμε στην αναγνώριση της αξίας που παράγουν οι γυναίκες καθημερινά. Ένα μεγάλο ευχαριστώ στις 13 γυναίκες που συμμετέχουν στο ειδικό μας αφιέρωμα που στόχο έχει μέσα από σύντομες απαντήσεις να  λειτουργήσουν ως πρότυπα και να εμπνεύσουν την κοινωνία».
Κάθε Τετάρτη στις 22:00 το Novacinema2 και για όλο τον Μάρτιο θα προβάλλει δύο ταινίες back to back που θα συγκινήσουν, θα καθηλώσουν έχοντας για πρωταγωνίστριες μοναδικές γυναίκες όπως: «Respect​» με την Jenifer Hudson, «Spencer​» με την Kristen Stewart, «Big Eyes​» με την Amy Adams, «The Letters from Mother Teresa» με την Juliet Stevenson, «Miss Potter» με την Rene Zellweger, «I, Tonya​» με την Margot Robbie, «The Artist‘s Wife​» με την Lena Olin, «The Lost Daughter​» με την Olivia Colman, «The Interpreter» με την Nicole Kidman και «A Girl from Mogadishu​» με την Aja Naomi King, υπόσχονται μοναδικό κινηματογραφικό θέαμα στους σινεφίλ.
Το αγαπημένο κανάλι ψυχαγωγίας και διασκέδασης, το Novalifε συνεχίζει να αποτελεί αγαπημένο προορισμό. Κάθε Τρίτη στις 21:00 η νέα ζώνη «Ιστορίες Γυναικών» καθηλώνει τους συνδρομητές. Ιστορίες γυναικών που εμπνέουν, πρωταγωνιστούν, προκαλούν, είναι χαρισματικές και αληθινές. Η νέα ζώνη φωτίζει εμπνευσμένες γυναικείες βιογραφίες, πραγματικές ιστορίες, πορτρέτα ηθοποιών και fashion icons καθώς και γυναικών της διπλανής πόρτας από όλο τον κόσμο. Οι συνδρομητές θα έχουν τη δυνατότητα να δουν όλες τις Τρίτες του Μαρτίου ντοκιμαντέρ για Γυναίκες πρωτοπόρες που έκαναν τη διαφορά στη ζωή τους αλλά και την κοινωνία.
Την Τρίτη 7 Μαρτίου (21:00) πρεμιέρα για το ντοκιμαντέρ «Quant». Ένα ντοκιμαντέρ για τη ζωή της Μέρι Κουάντ, ενός πραγματικού fashion icon και μιας από τις πιο επιδραστικές σχεδιάστριες του 20ού αιώνα, που έσπασε τους κανόνες και έφερε επανάσταση στον χώρο της μόδας τη δεκαετία του ’60.
Τρίτη 14 Μαρτίου (21:00). Η ιστορία της Νάντια Ναντίν, στο “Nadia” το ντοκιμαντέρ που αφορά στη ζωή μιας νεαρής Αφγανής πρόσφυγα στη Δανία, που κατόρθωσε να υπερνικήσει τις αντιξοότητες, κυνήγησε με πάθος τα όνειρά της και σήμερα είναι διεθνής σταρ του ποδοσφαίρου αλλά και επίδοξη χειρουργός.
Ακολουθεί την Τρίτη 21 Μαρτίου (21:00) η πρεμιέρα του ντοκιμαντέρ «The Girl in the Fountain». Η ιστορία μιας ηθοποιού που αναλώθηκε από την δική της εμβληματική εικόνα, η ζωή της μεγάλης ντίβας Ανίτα Έκμπεργκ, μέσα από αρχειακό υλικό αλλά και αναπαραστάσεις από ένα σύγχρονο είδωλο, την εντυπωσιακή Μόνικα Μπελούτσι.
Τέλος, την Τρίτη 28 Μαρτίου (21:00) «When we Speak» που αφορά στις ιστορίες τριών γυναικών που βρέθηκαν στο επίκεντρο μεγάλων σκανδάλων και βρήκαν τη δύναμη να αποκαλύψουν την αλήθεια, ρισκάροντας τα πάντα και αντιμετωπίζοντας τις τρομερές συνέπειες της απόφασής τους να μιλήσουν.
Οι ταινίες, τα ντοκιμαντέρ και οι συνεντεύξεις θα είναι διαθέσιμα και On Demand στην πλατφόρμα της ΕΟΝ, μαζί με περισσότερες από 4.000 ταινίες & επεισόδια σειρών. Ακόμη, το πρόγραμμα των καναλιών Novacinema διατίθεται με δυνατότητα Catch up 7 ημέρων.


Η Μάρθα Κεσίσογλου, υψηλόβαθμο στέλεχος εταιρικής επικοινωνίας και μάρκετινγκ, βιωσιμότητας και ESG, ανέλαβε καθήκοντα Corporate Affairs Executive Director της Nova, μέλος της United Group του κορυφαίου παρόχου τηλεπικοινωνιών και media στη Νοτιοανατολική Ευρώπη.
Η καριέρα της εκτείνεται σε πάνω από 20 έτη σε ανώτερες διευθυντικές θέσεις σε θέματα εταιρικής επικοινωνίας, μάρκετινγκ και εταιρικής υπευθυνότητας, στον τραπεζικό και τουριστικό τομέα, μεταξύ των οποίων ο Διεθνής Αερολιμένας Αθηνών, η Τράπεζα Πειραιώς, η Eurobank και ο Σύνδεσμος Ελληνικών Τουριστικών Επιχειρήσεων.
H Αλεξάνδρα Δελβενακιώτη, Αντιπρόεδρος Εταιρικών Υποθέσεων της United Group, δήλωσε: «Με μεγάλη μου χαρά καλωσορίζω τη Μάρθα Κεσίσογλου στη Nova και στην United Group. Είναι ένα έμπειρο στέλεχος με πολύτιμη εμπειρία που θα ενισχύσει την εταιρική εικόνα της Nova στο ελληνικό γίγνεσθαι».
Η Μάρθα Κεσίσογλου, μέχρι σήμερα, έχει χειρισθεί όλες τις πτυχές της εταιρικής επικοινωνίας, των σχέσεων με τον Τύπο, της διαχείρισης κρίσεων, της εσωτερικής επικοινωνίας, της διαφήμισης, της βιωσιμότητας και του ESG. Έχει πτυχίο στη διοίκηση επιχειρήσεων (B.Sc.) από το Deree College και μεταπτυχιακό τίτλο (MA) στην Κοινωνιολογία από το University of Kent. 
Στη Nova θα είναι υπεύθυνη για όλες τις δραστηριότητες δημοσίων σχέσεων και εταιρικής υπευθυνότητας στην ελληνική αγορά.


Νέα τηλεπικοινωνιακά προγράμματα και διεύρυνση του δικτύου καταστημάτων
Χθες ολοκληρώθηκε επίσημα η συγχώνευση της Nova με τη Wind, ύστερα από μακρά διαδικασία, που περιέλαβε την ενοποίηση σειράς λειτουργιών και τμημάτων, αλλά και χωροταξικές αλλαγές (π.χ. η μετεγκατάσταση της Nova από το κτίριο της Κάντζας στην Αττική). Οι δύο εταιρείες, η Nova (πρώην Forthnet) και η Wind, περιήλθαν στον έλεγχο του ομίλου δημιουργίας παροχής τηλεπικοινωνιακών υπηρεσιών και δημιουργίας οπτικοακουστικού περιεχομένου United Group το 2020 και τέλη του 2021. Η συγχώνευσή τους υπολογίζεται ότι θα δημιουργήσει, φέτος, εξοικονόμηση κόστους της τάξεως των 36 εκατ. ευρώ, σύμφωνα με έκθεση της JP Morgan.
Χθες, σε ειδική εκδήλωση στο γήπεδο Τάε Κβον Ντο, η διοίκηση της Nova παρουσίασε τα προϊόντα κινητής, «Unlimited+» που παρέχουν απεριόριστη ομιλία, απεριόριστα μηνύματα και πολύ μεγάλο όγκο δεδομένων. Μέσω της νέας τιμολογιακής πολιτικής της, η εταιρεία επιδιώκει να ενισχύσει το μερίδιό της στην αγορά τηλεπικοινωνιών, όπως και να στρέψει τους κατόχους καρτοκινητών σε προγράμματα, δεδομένου ότι οι τιμές των συμβόλαιων της ξεκινούν από 13 ευρώ. Επίσης, η Nova προχωράει στη διάθεση προγραμμάτων Ιντερνετ σταθερής με ταχύτητες 500 Mbps και 1Gbps –μέσω του δικού της δικτύου οπτικών ινών– στην τιμή των 26 και 33 ευρώ αντίστοιχα.
Η Nova προχωράει και στη διεύρυνση του δικτύου καταστημάτων της, που θα περιλαμβάνει 300 σημεία, αναβαθμίζει τη διαδικτυακή της παρουσία και επενδύει στη βελτίωση του οπτικοακουστικού περιεχομένου της, έχοντας αποκτήσει τα δικαιώματα της Premier League.
«Εγκαινιάζουμε ένα νέο κεφάλαιο για τον κλάδο στην Ελλάδα προσφέροντας μέσα από τα νέα μας προϊόντα ό,τι καλύτερο διαθέτει σήμερα η τεχνολογία, σε τιμές που είναι προσιτές σε όλους. Αναγνωρίζουμε ότι αυτό είναι που ζητούν οι πελάτες και απαντάμε σε αυτές τις ανάγκες μέσα από σημαντικές επενδύσεις. Από σήμερα, η απεριόριστη επικοινωνία και οι υψηλές ταχύτητες ακόμα και στο 1 Gbps είναι προσιτές, χωρίς ψιλά γράμματα και χρονικούς περιορισμούς. Η νέα Nova τοποθετεί τον πελάτη στο επίκεντρο και αυτή είναι μόνο η αρχή», δήλωσε χθες ο διευθύνων σύμβουλος της Nova Παναγιώτης Γεωργιόπουλος.
Η συγχώνευση υπολογίζεται ότι θα δημιουργήσει φέτος εξοικονόμηση κόστους της τάξεως των 36 εκατ. ευρώ.
«Σήμερα, γίνεται πράξη ένα ορόσημο για τον κλάδο των τηλεπικοινωνιών και των media στην Ελλάδα. Πιστέψαμε από την πρώτη στιγμή στο εγχείρημα της συνένωσης Nova-Wind, διαμορφώνοντας έναν ισχυρό και διαφορετικό πάροχο που θα συμβάλει ουσιαστικά στις προοπτικές ψηφιακού μετασχηματισμού της χώρας αξιοποιώντας επενδύσεις σε υποδομές δικτύου, σε περιεχόμενο, στην τεχνολογία και σε καινοτόμα προϊόντα και υπηρεσίες. Η νέα Nova είναι εδώ ως απόδειξη του τρόπου με τον οποίο ένα τολμηρό όραμα μπορεί να υποστηρίξει συνολικά τις δυνατότητες ανάπτυξης της Ελλάδας», ανέφερε ο Νίκος Σταθόπουλος, πρόεδρος του Δ.Σ. της Nova και πρόεδρος της BC Partners.
Οπως έχει αναφέρει η διοίκησή της, η Nova, που διαθέτει περίπου 5 εκατ. συνδρομητές, δρομολογεί, έως το 2027, επενδύσεις 2 δισ. ευρώ από τα οποία μισό δισ. θα διατεθεί για την ανάπτυξη δικτύου οπτικής ίνας μέχρι το σπίτι (FTTH) με στόχο αυτό να ανέλθει σε 22.000 χλμ.
H Nova ιδρύθηκε ως Forthnet τον Οκτώβριο του 1995 από τη Minoan Lines και το Ιδρυμα Τεχνολογίας και Ερευνας (ΙΤΕ) και περιήλθε το 2020 στην United Group που εξαγόρασε τα δάνειά της.
Η Wind ιδρύθηκε το 1992 ως Telestet, μετονομάστηκε σε TIM Hellas τον Φεβρουάριο του 2004 και εξαγοράστηκε, τέλη 2021, από την United Group έναντι τιμήματος της τάξεως του 1 δισ. ευρώ.


Διαβάστε περισσότερα...

Τελευταία άρθρα:

H Huawei και η Nova – Wind συνεργάζονται με την ελληνική start-up PROBOTEK, με στόχο την έγκαιρη ανίχνευση πυρκαγιών και την άμεση επέμβαση.
Η Huawei και η Nova – Wind μέλος της United Group, παρουσίασαν για πρώτη φορά στην Ελλάδα, ένα πιλοτικό πρόγραμμα πυρανίχνευσης, την Τετάρτη 29 Ιουνίου, στο Άλσος Συγγρού. Το συγκεκριμένο πρόγραμμα βασίζεται στην τεχνολογία 5G, καθώς και στη χρήση αλγορίθμων, τεχνητής νοημοσύνης και ρομποτικών drone. Το πρόγραμμα πυρανίχνευσης, είναι ένα σύστημα έγκαιρης προειδοποίησης αναγνώρισης ακραίων συμβάντων, όπως πυρκαγιές, με χρήση αισθητήρων και drone ώστε να αντιμετωπιστεί ένα πρόβλημα με κοινωνικές, περιβαλλοντικές και οικονομικές προεκτάσεις.
Σε στρατηγικά σημεία του πάρκου τοποθετήθηκαν αισθητήρες που διασυνδέονται με την πλατφόρμα διαχείρισης συμβάντων και το drone. Το drone, πραγματοποιεί προγραμματισμένες πτήσεις επιτήρησης αλλά και έκτακτες πτήσεις στην περίπτωση ενδείξεων από τους αισθητήρες. Για τον εντοπισμό καπνού ή/και φωτιάς γίνεται χρήση ειδικών αλγόριθμων οι οποίοι σε πραγματικό χρόνο αναλύουν την εικόνα και στέλνουν δεδομένα/data στο Κέντρο Ελέγχου επισημαίνοντας τα σημεία ενδιαφέροντος. Σε περίπτωση που, μέσω της κάμερας, το drone εντοπίσει καπνό ή/και πυρκαγιά στέλνει ειδοποίηση (alert) στο κέντρο ελέγχου και σπεύδει στο σημείο που εντοπίστηκε ο καπνός για να επιβεβαιώσει το συμβάν. Στη συνέχεια το drone είτε επιστρέφει στη βάση του, είτε καταγράφει την εξέλιξη της πυρκαγιάς.
Το αποτέλεσμα είναι ο άμεσος προσδιορισμός του σημείου εκκίνησης της πυρκαγιάς, η παρακολούθηση απομακρυσμένων περιοχών σε πραγματικό χρόνο, η έγκαιρη οπτική ανίχνευση καπνού ή/και πυρκαγιάς, η προστασία της ανθρώπινης ζωής και o περιορισμός της έκθεσης σε κινδύνους, καθώς και η παρακολούθηση της εξέλιξης της πυρκαγιάς.
Η Huawei στο πλαίσιο της πρωτοβουλίας του Υπουργείου Ανάπτυξης και Επενδύσεων Elevate Greece, δημιουργίας Εθνικού Μητρώου Νεοφυών Επιχειρήσεων, συνεργάστηκε με την PROBOTEK και ανέλαβε τη χρηματοδότηση του πιλοτικού προγράμματος.
Η Nova–Wind συμμετέχει ως τηλεπικοινωνιακός πάροχος κάλυψης συνδεσιμότητας.
Η νεοφυής επιχείρηση PROBOTEK, προσφέρει τη λύση του συστήματος έγκαιρης πυρανίχνευσης.
Στην εκδήλωση για την παρουσίαση του πιλοτικού προγράμματος παρευρέθηκαν μεταξύ άλλων οι κ.κ.: Άδωνις Γεωργιάδης Υπουργός Ανάπτυξης και Επενδύσεων, Γεώργιος Γεωργαντάς, Υπουργός Αγροτικής Ανάπτυξης και Τροφίμων, Χρίστος Δήμας, Υφυπουργός Έρευνας και Τεχνολογίας, Υπουργείο Ανάπτυξης και Επενδύσεων, Γεώργιος Μάριος Καραγιάννης, Αναπληρωτής Γενικός Γραμματέας Πολιτικής Προστασίας, Kedzia Radoslaw, Vice President Huawei CEE & Nordic Region, Huawei Technologies, Νικόλαος Λάζαρης, Διευθύνων Σύμβουλος Huawei Ελλάδος, Παναγιώτης Γεωργιόπουλος, Διευθύνων Σύμβουλος της NOVA-WIND, Γεώργιος Δελαπόρτας, CEO/CIO, PROBOTEK, Διονύσης Αυγ. Κυριακόπουλος, Πρόεδρος, Ινστιτούτου Γεωπονικών Επιστημών.


Στο πλαίσιο του χαιρετισμού που απηύθυνε ο Υπουργός Αγροτικής Ανάπτυξης και Τροφίμων, κ. Γεώργιος Γεωργαντάς, τόνισε: «Είναι σημαντικό για τη χώρα μας που σε πιλοτικό επίπεδο, γίνεται για πρώτη φορά, εφαρμογή των δυνατοτήτων που προσφέρουν οι νέες τεχνολογίες στην προστασία του περιβάλλοντος και ιδιαίτερα στην προστασία της εθνικής μας κληρονομιάς. Γιατί ως εθνική κληρονομιά πρέπει να αντιμετωπίζουμε το φυσικό περιβάλλον, την πανίδα και τη χλωρίδα της χώρας μας. Σε αυτήν την προσπάθεια οι τεχνολογίες αιχμής έχουν ξεχωριστό ρόλο, καθώς η συμβολή τους, όχι μόνο στην προστασία των δασών, αλλά γενικότερα στην αντιμετώπιση των δυσμενών επιπτώσεων της κλιματικής κρίσης, μπορεί να είναι καθοριστική. Θέλω να ευχαριστήσω τη Ηuawei Ελλάδος και τη Nova – Wind, καθώς μέσα από τη συνεργασία τους δείχνουν το δρόμο που πρέπει να ακολουθηθεί στον τομέα της προληπτικής πυρανίχνευσης, αλλά γενικότερα και σε ό,τι αφορά στην προστασία του περιβάλλοντος και της πρωτογενούς παραγωγής».
Παράλληλα, ο Υφυπουργός Έρευνας και Τεχνολογίας, κ. Χρίστος Δήμας δήλωσε: «Η σύμπραξη της Huawei και της Nova – Wind με την PROBOTEK παρουσίασε ένα καινοτόμο πιλοτικό πρόγραμμα πυρανίχνευσης αξιοποιώντας την τεχνολογία 5G, την τεχνητή νοημοσύνη, αλγορίθμους και υπερσύγχρονα drones. Πρόκειται για ένα σύστημα έγκαιρης προειδοποίησης και αναγνώρισης ακραίων συμβάντων, όπως πυρκαγιές, που με τη χρήση αισθητήρων και drones αναμένεται να συμβάλλει στην αντιμετώπιση φαινομένων με κοινωνικές, περιβαλλοντικές και οικονομικές προεκτάσεις. Οι επιχειρηματικές συνέργειες εταιρειών από τον χώρο της τεχνολογίας με τις νεοφυείς επιχειρήσεις του Elevate Greece, αποτελούν ένα καλό παράδειγμα για το πώς μπορούμε αξιοποιώντας το ταλέντο, τις ιδέες και το ανθρώπινο δυναμικό που διαθέτουμε να απαντήσουμε στις προκλήσεις της εποχής μας, όπως είναι η κλιματική κρίση. Θερμά συγχαρητήρια στους εμπνευστές και στους συμμετέχοντες στην πρωτοβουλία, που μας γεμίζουν με την αυτοπεποίθηση πως το ελληνικό οικοσύστημα καινοτομίας έχει πλέον την δυνατότητα και τα εργαλεία να πετυχαίνει σπουδαίες συνεργασίες και να πρωταγωνιστεί».
Από την πλευρά του, ο κ. Διονύσης Κυριακόπουλος, Πρόεδρος του Ινστιτούτου Γεωπονικών Επιστημών δήλωσε: «Το Ινστιτούτου Γεωπονικών Επιστημών διαχειρίζεται το Κτήμα Συγγρού που αποτελεί έναν από τους ελάχιστους πνεύμονες πρασίνου του Λεκανοπεδίου Αττικής. Είναι έκτασης 950 περίπου στρεμμάτων, ενώ αποτελεί το μοναδικό εναπομείναν φυσικό δάσος της ευρύτερης περιοχής και ολοκλήρου του λεκανοπεδίου Αττικής. Έχει δε χαρακτηριστεί τοπίο ιδιαιτέρου φυσικού κάλλους (ΦΕΚ 968/1991) και ανευρέσεως αρχαιολογικών ευρημάτων και πρόκειται για έναν χώρο με ελεύθερη πρόσβαση για το κοινό. Τα 750 στρ. αποτελούν δάσος χαλέπιας πεύκης και ένας από τους κύριους άξονες μας είναι η πρόληψη των πυρκαγιών που τόσο έχουν επηρεάσει τη χώρα το τελευταία χρόνια. Στο πλαίσιο αυτό και πέραν των άλλων προληπτικών μέτρων που λαμβάνουμε κάθε καλοκαίρι μας προξένησε μεγάλη χαρά η συνεργασία με τους Huawei, Nova – Wind και PROBOTEK ώστε στο χώρο επίβλεψής μας να υλοποιηθεί ένα πιλοτικό έργο πυρανίχνευσης, με χρήση Τεχνητής Νοημοσύνης (ΑΙ) και drone που πραγματοποιείται για πρώτη φορά στην Ελλάδα. Ευελπιστούμε το πιλοτικό πρόγραμμα αυτό μετά την ολοκλήρωσή του να αποτελέσει άλλο ένα όπλο στην φαρέτρα για την πρόληψη των πυρκαγιών».  
Ο κ. Νίκος Λάζαρης, Διευθύνων Σύμβουλος της Huawei δήλωσε: «Στη Ηuawei Ελλάδος πιστεύουμε ακράδαντα ότι τεχνολογίες αιχμής συμβάλλουν αποτελεσματικά στην αντιμετώπιση σημαντικών θεμάτων για την κοινωνία και το περιβάλλον. Ως επίσημοι υποστηρικτές της πρωτοβουλίας Εlevate Greece του Υπουργείου Ανάπτυξης & Επενδύσεων, έχουμε ήδη ενισχύσει οικονομικά νεοφυή επιχείρηση που δραστηριοποιείται στον τομέα Τεχνολογιών της 4ης Βιομηχανικής επανάστασης και τώρα την PROBOTEK με τη χρηματοδότηση του πιλοτικού αυτού προγράμματος προληπτικής πυρανίχνευσης. Προσβλέπουμε δε σε μελλοντικές συνεργασίες με νεοφυείς επιχειρήσεις σε καίριους τεχνολογικούς τομείς προς όφελος της κοινωνίας, της πολιτείας και του φυσικού πλούτου της χώρας μας».
Ο κ. Παναγιώτης Γεωργιόπουλος, Διευθύνων Σύμβουλος της Nova & Wind δήλωσε: «H κλιματική κρίση είναι πραγματικότητα και η προστασία της χώρας είναι εθνικό θέμα. Η Nova – Wind, συμβάλλουν στην αντιμετώπιση της κλιματικής κρίσης με ένα ενδελεχές και πολυποίκιλο πρόγραμμα, πτυχή του οποίου είναι η πυρανίχνευση μέσω της τεχνολογίας. Η συγκεκριμένη πρωτοβουλία στο Άλσος Συγγρού είναι μια απόδειξη ότι μέσω του δικτύου 5G και «έξυπνων» υπηρεσιών μπορούν να προληφθούν ακραία συμβάντα με οικονομικές, κοινωνικές και περιβαλλοντικές επιπτώσεις. Στην δράση αυτή συμμετείχαν δημόσιοι και ιδιωτικοί φορείς, δείχνοντας ότι είναι απαιτητό να συνεργαστούμε για να προστατέψουμε την πατρίδα μας».


Οι δύο εταιρείες διαθέτουν αθροιστικά περίπου 5 εκατ. συνδρομητές και περισσότερα από 200 καταστήματα.
Με το εγχείρημα της συγχώνευσης της Nova με τη Wind θα είναι επιφορτισμένη η νέα, κοινή διοικητική ομάδα των δύο εταιρειών που παρουσίασε χθες ο όμιλος τηλεπικοινωνιών και δημιουργίας οπτικοακουστικού περιεχομένου United Group, υπό τον οποίο έχουν περιέλθει οι δύο πάροχοι. Οπως ανακοινώθηκε, στόχος είναι η δημιουργία ενός σημαντικού πόλου που «θα αποτελεί έναν ισχυρό πάροχο στον ελληνικό κλάδο τηλεπικοινωνιών με υπηρεσίες σταθερής και κινητής τηλεφωνίας, καθώς και συνδρομητικής τηλεόρασης».
Η νέα, κοινή διοικητική ομάδα αποτελείται από στελέχη της Nova και της Wind. Οι δύο εταιρείες διαθέτουν αθροιστικά περίπου 5 εκατ. συνδρομητές και πανελλαδικό δίκτυο με περισσότερα από 200 καταστήματα. Εξαιρουμένης της θέσης του διευθυντή τεχνολογίας (CTO) που θα πληρωθεί σύντομα, η νέα διοικητική ομάδα περιλαμβάνει τον Παναγιώτη Γεωργιόπουλο ως διευθύνοντα σύμβουλο (CEO) της Nova – Wind, την Κική Σιλβεστριάδου ως CEO της Nova Media, τον Γεώργιο Λάμπρου ως διευθυντή οικονομικών, τον Μιχάλη Αναγνωστάκο, διευθυντή μάρκετινγκ, τον Χρήστο Νούλη, εμπορικό διευθυντή, τον Δημήτρη Παπαζαφειρόπουλο, τεχνικό διευθυντή, την Κατερίνα Μανιαδάκη, ανώτερη διευθύντρια νομικών και ρυθμιστικών υποθέσεων, τον Γιώργο Τσαπρούνη, ανώτερο διευθυντή εταιρικών σχέσεων, την ανώτερη διευθύντρια σχέσεων B2B Μαρία Στεργίου και τον ανώτερο διευθυντή έργων τεχνολογιών πληροφορικής Αλέξανδρο Μπρέγιαννη.
Στόχος της νέας διοικητικής σύνθεσης είναι η δημιουργία μιας νέας εταιρικής οντότητας για τις Wind και Nova, με τη United Group να έχει επενδύσει 1,4 δισ. ευρώ στην Ελλάδα, ενώ σχεδιάζει να επενδύσει επιπλέον 1,3 δισ. ευρώ τα επόμενα πέντε χρόνια σε τομείς όπως το δίκτυο οπτικών ινών, η τεχνολογία των δικτύων πέμπτης γενιάς (5G) και η συνδρομητική τηλεόραση.
«Υπάρχουν άνθρωποι με εκπληκτικά ταλέντα και ικανότητες στις Nova και Wind. Είμαστε στην ευχάριστη θέση να έχουμε μια πολύ έμπειρη διοικητική ομάδα που θα ηγηθεί της επόμενης φάσης, εξελίσσοντας και προετοιμάζοντας τους ανθρώπους στις δύο εταιρείες για να αξιοποιήσουν στο έπακρο τις σημαντικές ευκαιρίες που προσφέρει η ελληνική αγορά. Θα ήθελα επίσης να ευχαριστήσω τον Χάρη Κυριακόπουλο για την ανάληψη της θέσης του διευθύνοντος συμβούλου της Wind τους τελευταίους τρεις μήνες. Κατά τη διάρκεια αυτής της μεταβατικής περιόδου, η Wind και η ομάδα της διατήρησαν την εξαιρετική εμπορική δυναμική τους», σημείωσε η Viktoriya Boklag, διευθύνουσα σύμβουλος της United Group.
«Είναι τιμή μου που μαζί με τα υπόλοιπα μέλη της νέας διοικητικής ομάδας ηγούμαστε της ενοποίησης των εταιρειών Wind και Nova. Είμαι ενθουσιασμένος για τις προοπτικές και δυνατότητες που θα προκύψουν συνολικά, καθώς συνδυάζουμε δύο σπουδαίες ομάδες για να φέρουμε εις πέρας έναν κομβικό μετασχηματισμό για τον κλάδο», ανέφερε ο Παναγιώτης Γεωργιόπουλος, CEO του σχήματος Nova – Wind.


Διαβάστε περισσότερα...

Τελευταία άρθρα:

Για πρώτη φορά, φιλοξενήθηκαν στην Αθήνα δύο Ημιτελικοί Γύροι Κριτικής των International Emmy® Awards, σε συνεργασία με τη Nova, τη United Media και το Athens Film Office του Δήμου Αθηναίων.
Καθώς η Ελλάδα έχει δοκιμαστεί σκληρά από εκτεταμένες βροχοπτώσεις που οδήγησαν σε πλημμύρες σε πολλές περιοχές της χώρας, οι τρεις διοργανωτές εταίροι, η Διεθνής Ακαδημία, το Athens Film Office, η United Media και η Nova εκφράζουν τα συλλυπητήριά τους στις οικογένειες και τους φίλους όλων εκείνων που τόσο τραγικά χάθηκαν κατά τη διάρκεια των φυσικών καταστροφών.
Τα Διεθνή Βραβεία Emmy® επιβραβεύουν τα καλύτερα τηλεοπτικά προγράμματα που παράγονται εκτός των Ηνωμένων Πολιτειών. Οι οικοδεσπότες Nova, United Media και το Athens Film Office του Δήμου Αθηναίων επιλέχθηκαν από τη Διεθνή Ακαδημία Τηλεοπτικών Τεχνών και Επιστημών για να φιλοξενήσουν τις κριτικές επιτροπές, αποτελούμενες από επαγγελματίες της τηλεόρασης, του κινηματογράφου και της δημιουργικής βιομηχανίας, που θα αναδείξουν τους υποψηφίους για δύο βραβεία: Καλύτερης Γυναικείας Ερμηνείας και καλύτερης Ανδρικής Ερμηνείας.
Οι νικητές των 51ων International Emmy® Awards θα ανακοινωθούν στις 20 Νοεμβρίου 2023 στην τελετή απονομής των Βραβείων στη Νέα Υόρκη.
Πρόκειται για τη δεύτερη, κατά συνέχεια, χρονιά που η United Media, μέλος της United Group, προσκαλείται από την Ακαδημία των Διεθνών Βραβείων Emmy® για να συμμετάσχει στη διαδικασία επιλογής και υποβολής υποψηφιοτήτων για την Ημιτελική φάση, μετά και την περσινή εκδήλωση στο Ντουμπρόβνικ της Κροατίας. 
Οι φετινοί Ημιτελικοί κορυφώθηκαν με μια ξεχωριστή εκδήλωση στο Ζάππειο Μέγαρο, που συγκέντρωσε λαμπρές προσωπικότητες του κινηματογράφου, της τηλεόρασης και του καλλιτεχνικού χώρου, ισχυροποιώντας τη φήμη της Ελλάδας ως μια αγορά που αναγνωρίζει και αναπτύσσει μεγάλες παραγωγές στον χώρο της τηλεοπτικής ψυχαγωγίας.
Ο Δήμαρχος της Αθήνας, Κώστας Μπακογιάννης, δήλωσε για τη διοργάνωση:  «Χάρη στην επιτυχημένη πορεία του Athens Film Office, που ιδρύθηκε από τον Δήμο Αθηναίων τον Απρίλιο του 2020, η Αθήνα έχει αναπτύξει μία τεράστια δυναμική στη δυνατότητα φιλοξενίας μεγάλων κινηματογραφικών και τηλεοπτικών παραγωγών. Η απόφαση της Διεθνούς Ακαδημίας των Emmys να πραγματοποιήσει τον ημιτελικό των International Emmy® Awards στην πόλη μας είναι και η απόδειξη της ενισχυμένης μας θέσης στον παγκόσμιο κινηματογραφικό χάρτη. Είμαι πολύ χαρούμενος που σε συνεργασία με τη Nova φιλοξενήσαμε τη σπουδαία αυτή διοργάνωση, η οποία οπωσδήποτε δεν θα είναι και η τελευταία!»
Ο Nathaniel Brendel, εκπρόσωπος της Διεθνούς Ακαδημίας Τηλεοπτικών Τεχνών και Επιστημών των Emmy, δήλωσε μετά την ολοκλήρωση της διαδικασίας επιλογής των υποψηφιοτήτων: «Ευχαριστούμε την πόλη της Αθήνας, το Athens Film Office, τη United Media και τη Nova που φιλοξένησαν τον Ημιτελικό Γύρο Κριτικής και συνέστησαν τις ομάδες των κριτικών επιτροπών. Αυτό αποτελεί ένα θεμελιώδες κομμάτι του διαγωνισμού των  International Emmy® Awards».
Η CEO της United Group, Victoriya Boklag τόνισε: «Η φιλοξενία του Ημιτελικού Γύρου των International Emmy για δεύτερη συνεχόμενη χρονιά, υπογραμμίζει την προσήλωσή μας στην παροχή κορυφαίου περιεχομένου σε 40 εκατομμύρια θεατές μας σε 8 χώρες στη Νοτιοανατολική Ευρώπη. Επενδύουμε 300 εκατομμύρια ευρώ ετησίως σε περιεχόμενο, 100 εκατομμύρια εκ των οποίων σε παραγωγές, φέρνοντας προστιθέμενη αξία στη βιομηχανία ψυχαγωγίας της Ευρώπης. Εστιάζουμε σε υψηλής ποιότητας πρωτότυπο περιεχόμενο σε όλες τις αγορές που δραστηριοποιούμαστε, κι αυτό κάνει τη United Group να ξεχωρίζει. Είμαστε εξαιρετικά υπερήφανοι που συνεισφέρουμε στον ζωντανό πολιτιστικό τομέα της Ελλάδας, μέσω μιας ακόμα επιτυχημένης συνεργασίας με τα Διεθνή Βραβεία Emmy®. Η Ελλάδα είναι στρατηγικά κομβική χώρα για τη United Group, στην οποία επενδύσαμε έως τώρα 1,8 δισ. ευρώ. Συνεχίζουμε δυναμικά, για να ολοκληρώσουμε έως το 2027 το ανακοινωθέν πρόγραμμά μας, ύψους 2 δισεκατομμυρίων, εκ των οποίων τα 400 εκατομμύρια έχουν ήδη επενδυθεί. Ενώ είμαστε χαρούμενοι για τα επιτεύγματά μας, δεν μπορούμε να εκφράσουμε τη χαρά μας. Όλοι εμείς στη United Group είμαστε βαθιά συγκλονισμένοι για τα τραγικά γεγονότα που συνέβησαν στην χώρα. Η United Group στέκεται ενεργά δίπλα σε όσους έχουν ανάγκη και για το σκοπό αυτό η Nova ξεκίνησε ένα πρόγραμμα αρωγής 1 εκατομμυρίου για τις πληγείσες περιοχές».
Για περισσότερες πληροφορίες επισκεφθείτε τη διεύθυνση: https://united.group/


Η Nova, η εταιρεία που έφερε το ίντερνετ και τη συνδρομητική τηλεόραση στην Ελλάδα και μέλος της United Group, του κορυφαίου φορέα τηλεπικοινωνιών και μέσων ενημέρωσης στη Νοτιοανατολική Ευρώπη, υλοποίησε δύο βιοκλιματικά «πάρκα τσέπης» στις γειτονιές της Αθήνας, και πιο συγκεκριμένα στον Άγιο Αρτέμιο, γνωστό και ως Γούβα, και στα Άνω Πατήσια.
Ενώνοντας δυνάμεις με τον Δήμο Αθηναίων, η Nova χρηματοδότησε την κατασκευή, καθώς και τη συντήρηση για τους πρώτους έξι μήνες, δύο πάρκων τσέπης. Με συνολικά 420 τ.μ. πρασίνου και περισσότερα από 600 νέα φυτά, τα πάρκα τσέπης λειτουργούν ως «όαση» χαλάρωσης μέσα στις πολύβουες γειτονιές της πόλης. Επιπροσθέτως, και τα δύο πάρκα έχουν φωτισμό με φωτοβολταϊκά πάνελ για την καλύτερη εμπειρία των επισκεπτών, ενώ το πάρκο που βρίσκεται στα Άνω Πατήσια διαθέτει και μονόζυγα γυμναστικής.
Ο Δήμαρχος Αθηναίων, κ. Κώστας Μπακογιάννης, δήλωσε: «Η πόλη μας αναβαθμίζεται από τις μικρές, αλλά γεμάτες ουσία παρεμβάσεις. Θα ήθελα να ευχαριστήσω θερμά τη Nova, διότι χωρίς τη δική της συμβολή  δε θα μπορούσαμε να έχουμε αυτό το ιδανικό αποτέλεσμα – περισσότεροι ελεύθεροι χώροι και «οάσεις» πρασίνου για όλους τους Αθηναίους – σε τόσο σύντομο χρονικό διάστημα». 
Ο κ. Παναγιώτης Γεωργιόπουλος, CEO της Nova, δήλωσε: «Η προσφορά στους γύρω μας δεν είναι μόνο πράξη ευθύνης, αλλά και πληρότητας για εμάς τους ίδιους. Χαιρόμαστε που ήμασταν σε θέση να προσφέρουμε αυτά τα επιμελώς σχεδιασμένα πάρκα στους πολίτες της Αθήνας. Οι εγκαταλελειμμένοι αυτοί χώροι μεταμορφώθηκαν σε κομψοτεχνήματα, δίνοντας ελπίδα και αυτοπεποίθηση ότι μαζί μπορούμε να αλλάξουμε πολλά.  Η Nova θα συνεχίσει να αναζητεί τέτοιες αξιόλογες προσπάθειες για να προσφέρει στους γύρω της.»
Η Nova παραμένει πιστή στη δέσμευσή της για θετικό αντίκτυπο στις κοινότητες που δραστηριοποιείται. Στο πλαίσιο του προγράμματος του Δήμου Αθηναίων «Υιοθέτησε την Πόλη σου», τα νέα αυτά πάρκα τσέπης αναδεικνύουν τη δέσμευση αυτή.
Δείτε το βίντεο της ανάπλασης του πάρκου στη Γούβα, εδώ:

Δείτε το βίντεο της ανάπλασης του πάρκου στα Άνω Πατήσια, εδώ:



Ο επικεφαλής της B.C. Partners και αρχιτέκτονας του μεγάλου ντιλ στις τηλεπικοινωνίες Ν. Σταθόπουλος μιλάει στην «Κ»
Την άμεση ενοποίηση της Wind Hellas με τη Nova, την υλοποίηση νέων επενδύσεων τόσο σε περιεχόμενο όσο και σε υποδομές και εξοπλισμό αλλά και τη δημιουργία νέων προϊόντων και υπηρεσιών με ελκυστικούς όρους για τους συνδρομητές της δρομολογεί η United Group, όμιλος που ανήκει στο βρετανικό επενδυτικό κεφάλαιο B.C. Partners, η οποία ανακοίνωσε αυτή την εβδομάδα πως μετά τη Nova εξαγόρασε και τη Wind Hellas. 
Η συμφωνία για την εξαγορά της ελληνικής τηλεπικοινωνιακής επιχείρησης αποτίμησε την αξία της στα 970 εκατομμύρια ευρώ και η ενοποίησή της με τη Nova θα δημιουργήσει τον δεύτερο μεγαλύτερο πάροχο υπηρεσιών τηλεπικοινωνίας και συνδρομητικής τηλεόρασης. Αρχιτέκτονας της συμφωνίας είναι ο Νίκος Σταθόπουλος, επικεφαλής της B.C. Partners και πρόεδρος της United Group, ο οποίος μιλώντας στην «Κ» δηλώνει πως «επιδιώκουμε να γυρίσουμε σελίδα, φέρνοντας μια νέα εποχή για τους καταναλωτές, τον κλάδο αλλά και τη χώρα», ενώ αποκαλύπτει πως ο σχεδιασμός του ομίλου του περιλαμβάνει «σημαντικές επενδύσεις σε υποδομές δικτύου και νέες τεχνολογίες, καθώς και στην ανάπτυξη καινοτόμων, διεθνώς ανταγωνιστικών προϊόντων και υπηρεσιών». 
Ο Ν. Σταθόπουλος έχει καταταχθεί ανάμεσα στους 50 πιο «επιδραστικούς dealmakers» στην Ευρώπη από την οικονομική επιθεώρηση Financial News αλλά και στο «Hall of Fame των Private Equities» από τους Financial Times. Η εξαγορά της Wind έρχεται μόλις λίγες εβδομάδες μετά τη συμφωνία πώλησης της Pharmathen, ύψους 1,6 δισ. ευρώ, από την οποία η B.C. Partners πέτυχε σημαντικότατες υπεραξίες σε σχέση με το τίμημα εξαγοράς που κατέβαλε προ ετών. 
Αξιολογώντας το επενδυτικό τοπίο της Ελλάδας αναφέρει πως «στη χώρα υπάρχουν ευκαιρίες και όλο και περισσότεροι επενδυτές τής δίνουν ψήφο εμπιστοσύνης επειδή δείχνει τις πραγματικές της δυνατότητες». «Για την B.C. Partners, η χώρα ήταν, είναι και θα συνεχίσει να αποτελεί έναν εξαιρετικά σημαντικό προορισμό για επενδύσεις σε διαφορετικούς κλάδους και τομείς δραστηριότητας», συμπληρώνει. 
Παλιός γνώριμος της Wind, ο επικεφαλής του βρετανικού fund αλλά και του θυγατρικού του ομίλου United Group θυμάται πως διατηρεί με αυτή μια σχέση δεκαεπτά ετών. Το 2004 είχε ηγηθεί της εξαγοράς της, πωλώντας τη λιγότερο από τρία χρόνια μετά έναντι 3,5 δισ. ευρώ. «Οραμά μας είναι η δημιουργία ενός σύγχρονου, ολιστικού παρόχου με ηγετική θέση στην αγορά», αναφέρει για τη νέα του επένδυση στην Ελλάδα. Οι επενδύσεις σε σύγχρονες υποδομές και νέες τεχνολογίες που θα πραγματοποιηθούν υπό το ενοποιημένο σχήμα εκτιμά πως θα δώσουν ώθηση και θα θωρακίσουν και τη χώρα στην πορεία της προς την ψηφιακή εποχή.
– H Wind εντάσσεται πλέον –μαζί με τη Nova– στην οικογένεια της United Group, εταιρείας της B.C. Partners, μέσα από μια νέα συμφωνία που φέρει την υπογραφή σας. Τι σημαίνει αυτή η νέα επένδυση για την B.C. Partners, τους καταναλωτές και, εντέλει, τη χώρα;
– Μπορεί η συμφωνία για την εξαγορά να είναι νέα, όμως η σχέση μου με τη Wind μετράει αρκετά χρόνια. Για την ακρίβεια περισσότερα από δεκαεπτά. Το 2004 μέσω της Apax Partners είχαμε εξαγοράσει την –τότε– TIM με 1,6 δισ. ευρώ, πωλώντας την περίπου τρία χρόνια αργότερα έναντι 3,5 δισ. ευρώ. Επομένως τυγχάνει να γνωρίζω καλά την εταιρεία αλλά και τον κλάδο, την πορεία του οποίου παρακολουθώ στενά τόσο στην Ελλάδα όσο και διεθνώς. Η πρόσφατη εξαγορά της Wind αποτελεί τη δεύτερη πράξη ενός στρατηγικού σχεδίου, το οποίο υλοποιούμε στην Ελλάδα μέσω της United Group. Η πρώτη ήταν η επένδυσή μας στη Νova και τη συνδρομητική τηλεόραση. Οι δύο επενδύσεις δεν συνδέονται απλώς, αλλά δίνουν σάρκα και οστά στο ίδιο όραμα. Το όραμα για τη δημιουργία ενός σύγχρονου, ολιστικού παρόχου με ηγετική θέση στην αγορά. Η ένταξη της Wind και των 4,2 εκατομμυρίων χρηστών της στην οικογένειά μας ενισχύει και αναβαθμίζει καίρια την παρουσία και τον ρόλο τόσο της B.C. Partners όσο και της United Group στην Ελλάδα και τη Νοτιοανατολική Ευρώπη. Πρόκειται για μια επένδυση στρατηγικής σημασίας σε τομείς με σημαντικές προοπτικές ανάπτυξης. Ομως τα οφέλη και οι ευκαιρίες που δημιουργούνται δεν αφορούν μόνο εμάς. Κατ’ αρχάς διαχέονται στους ίδιους τους καταναλωτές. Η ενίσχυση της ανταγωνιστικότητας της Wind, μέσω του ενοποιημένου σχήματος με τη Nova, οι συνδυαστικές προσφορές και οι καινοτόμες υπηρεσίες διαμορφώνουν ένα νέο τοπίο στην αγορά συνολικά. Είναι όμως μια συμφωνία που συμβάλλει και στην επίτευξη ενός εθνικού στόχου, αυτού του ψηφιακού μετασχηματισμού της Ελλάδας. Οι επενδύσεις σε σύγχρονες υποδομές και νέες τεχνολογίες που θα πραγματοποιηθούν υπό το ενοποιημένο σχήμα θα δώσουν ώθηση και θα θωρακίσουν τη χώρα στην πορεία της προς την ψηφιακή εποχή.
– Ποια είναι τα σχέδιά σας για τις εταιρείες Nova και Wind που περιήλθαν πλέον αμφότερες στο χαρτοφυλάκιό σας;
– Αρχικός μας στόχος είναι η ομαλή ενσωμάτωση της Wind στη United Group. Το στρατηγικό πλάνο ανάπτυξης προβλέπει τη δημιουργία ενός σύγχρονου, ισχυρού και ανταγωνιστικού παρόχου, ο οποίος θα συνδυάζει με τον βέλτιστο τρόπο τις υπηρεσίες και τις υποδομές τόσο της Nova όσο και της Wind. Παράλληλα –και αυτό αποτελεί ένα ισχυρό πλεονέκτημα– σκοπεύουμε να αξιοποιήσουμε στο νέο σχήμα τη δύναμη αλλά και τα ισχυρά χαρακτηριστικά της United Group, ενός ομίλου που έχει παρουσία σε οκτώ χώρες, διαθέτει διευρυμένο δίκτυο και εδραιωμένες σχέσεις με τρίτους παρόχους και προμηθευτές. Σε πρώτη φάση θα δημιουργήσουμε νέα, ανταγωνιστικά πακέτα προσφορών και υπηρεσιών, βασισμένα στις ανάγκες των καταναλωτών, ενώ θα προχωρήσουμε στην υλοποίηση ενός αναπτυξιακού πλάνου, το οποίο θα απελευθερώσει τη δυναμική του νέου σχήματος. Ο σχεδιασμός μας περιλαμβάνει σημαντικές επενδύσεις σε υποδομές δικτύου και νέες τεχνολογίες, καθώς και στην ανάπτυξη καινοτόμων, διεθνώς ανταγωνιστικών προϊόντων και υπηρεσιών. Επιδιώκουμε να γυρίσουμε σελίδα, φέρνοντας μια νέα εποχή για τους καταναλωτές, τον κλάδο αλλά και τη χώρα.
– Εκτιμάτε ότι η συνδρομητική τηλεόραση μπορεί μακροπρόθεσμα να σταθεί απέναντι στον ανταγωνισμό από τις πλατφόρμες τύπου Netflix; Εχετε σχέδια για συνεργασίες με τέτοιες πλατφόρμες;
– Για εμάς ο ανταγωνισμός, όσο έντονος κι αν είναι, δεν αποτελεί εμπόδιο, αλλά κινητήρια δύναμη αλλαγής, ανάπτυξης, εκσυγχρονισμού. Μόνη προϋπόθεση είναι να είναι υγιής, να διέπεται από κανόνες ίσους προς όλους. Σήμερα η United Group, που από το 2019 ανήκει στην B.C. Partners, αποτελεί τον κορυφαίο πάροχο τηλεπικοινωνιακών υπηρεσιών και μέσων ενημέρωσης σε ολόκληρη τη Ν.Α. Ευρώπη. Οσον αφορά τις υπηρεσίες συνδρομητικής τηλεόρασης και περιεχομένου, πρόκειται για μια αγορά που αναπτύσσεται με εντυπωσιακούς ρυθμούς, ειδικότερα μετά την πανδημία. Εκτός από την ανάπτυξη προσωποποιημένων, τεχνολογικά προηγμένων και ελκυστικών προϊόντων και υπηρεσιών, καθοριστικό ρόλο παίζουν και οι συνέργειες, οι οποίες είναι στο DNA μας και σκοπεύουμε να τις αξιοποιήσουμε στον μέγιστο βαθμό, μέσα από το νέο, ενοποιημένο σχήμα. Αναφέρομαι τόσο στις υφιστάμενες διεθνείς συνεργασίες της United Group και της Wind όσο και σε νέες τις οποίες θα αναπτύξουμε.  
– H νέα συμφωνία έρχεται μόλις λίγες εβδομάδες μετά την ιδιαίτερα προσοδοφόρο αποεπένδυσή σας από τη Pharmathen. Θεωρείτε ότι υπάρχουν κι άλλες ευκαιρίες για την B.C. Partners στην Ελλάδα;
– Το έχω πει και στο παρελθόν, και μάλιστα σε δύσκολες περιόδους για τη χώρα. Στην Ελλάδα υπάρχουν ευκαιρίες. Σήμερα, όλο και περισσότεροι επενδυτές δίνουν ψήφο εμπιστοσύνης στη χώρα. Γιατί σήμερα; Γιατί η Ελλάδα δείχνει τις πραγματικές της δυνατότητες. Αφήνει πίσω παθογένειες και ιδεοληψίες και ακολουθεί τον δρόμο της ανάπτυξης. Ενα δρόμο που περνά μέσα από την επιχειρηματικότητα και τις επενδύσεις. Για την B.C. Partners η χώρα ήταν, είναι και θα συνεχίσει να αποτελεί έναν εξαιρετικά σημαντικό προορισμό για επενδύσεις σε διαφορετικούς κλάδους και τομείς δραστηριότητας.
– Συχνά γίνεται λόγος για συνέργειες μεταξύ των άλλων επιχειρήσεων που έχει διεθνώς η United Group, καθώς και των δραστηριοτήτων της Nova και της Wind. Μπορείτε να μας εξηγήσετε περισσότερο πώς θα λειτουργήσουν αυτές οι συνέργειες;
– Θα ενεργοποιήσουμε συνέργειες σε πολλά και διαφορετικά επίπεδα. Κατ’ αρχάς σε επίπεδο cross-selling. Οι συνδρομητές της Nova θα επωφεληθούν από τις προσφορές σε υπηρεσίες κινητής τηλεφωνίας και αντίστοιχα οι συνδρομητές της Wind από τα πακέτα συνδρομητικής τηλεόρασης της Nova. Συνέργειες, όμως, θα υπάρξουν και σε επίπεδο περιεχομένου, καθώς και στο δίκτυο διανομής και πωλήσεων. Παράλληλα θα εμβαθύνουμε το πλαίσιο συνεργασίας και με τις υπόλοιπες εταιρείες της United Group. Με αυτόν τον τρόπο ο νέος πάροχος θα αποκτήσει σημαντικά ανταγωνιστικά πλεονεκτήματα και θα ενισχύσει την αποδοτικότητά του σχεδόν σε όλους τους τομείς, στην εξυπηρέτηση πελατών, στο δίκτυο και στο I.T.
– Θεωρείτε πως οι πόροι από το Ταμείο Ανάκαμψης αλλά και τα άλλα ευρωπαϊκά κονδύλια, σε συνδυασμό με τον σχεδιασμό της κυβέρνησης, μπορούν να οδηγήσουν την ελληνική οικονομία σε μια διατηρήσιμη ισχυρή ανάπτυξη;
– Το Ταμείο Ανάκαμψης αποτελεί μια χρυσή ευκαιρία για την Ελλάδα προκειμένου να κάνει ένα άλμα στο μέλλον. Η επόμενη μέρα για την ελληνική οικονομία θα αναδυθεί μέσα από επενδύσεις στην καινοτομία, την έρευνα, τις νέες τεχνολογίες. Και αυτό αφορά όλους τους κλάδους. Δεν πρέπει όμως να θεωρήσουμε πως τα πραγματικά μεγάλα κονδύλια, που θα είναι διαθέσιμα, και το σχέδιο της κυβέρνησης αρκούν από μόνα τους. Το μεγάλο στοίχημα είναι να καταφέρει η χώρα και οι επιχειρήσεις να απορροφήσουν τους πόρους αυτούς. Είμαι, ωστόσο, βέβαιος πως ο μετασχηματισμός των επιχειρήσεων θα είναι επιτυχής και η οικονομία θα εκτοξευθεί. Η Ελλάδα απέδειξε μέσα στις πρωτόγνωρες συνθήκες της οικονομικής κρίσης πως μπορεί να σταθεί στα πόδια της. Σήμερα είναι η στιγμή να κερδίσει το μέλλον της. Ενα μέλλον που θα έχει σχεδιάσει η ίδια.
– Ποια είναι τα εμπόδια που συνεχίζουν να υπάρχουν στην προσέλκυση επενδύσεων στη χώρα μας;
– Το οξυγόνο για τις επενδύσεις είναι η ανάπτυξη και η σταθερότητα. Δεν αναφέρομαι μόνο στη φορολογία, αλλά σε όλα αυτά που πλαισιώνουν και επηρεάζουν την επιχειρηματικότητα και την προσέλκυση επενδυτικών κεφαλαίων, από το νομικό και ρυθμιστικό πλαίσιο μέχρι τις αδειοδοτήσεις. Στην Ελλάδα για δεκαετίες δυστυχώς η αστάθεια ήταν ο κανόνας. Το ρίσκο επομένως ήταν εξαιρετικά μεγάλο. Εξίσου σημαντικά εμπόδια ορθώνουν η γραφειοκρατία, η αδιαφάνεια και η αργή απονομή δικαιοσύνης, όμως τα τελευταία χρόνια, και ειδικά μέσα στην πανδημία, έχει σημειωθεί εντυπωσιακή πρόοδος. Το ψηφιακό κράτος και οι δομές που δημιουργούνται αποτελούν σύμμαχο τόσο για τους πολίτες όσο και για την οικονομία. Φυσικά υπάρχουν πολλά ακόμη που μπορούν και πρέπει να προχωρήσουν, ωστόσο η αρχή έχει γίνει. Η Ελλάδα βάζει γερές βάσεις προκειμένου οι επενδυτές να μην εκδηλώνουν απλώς ενδιαφέρον, αλλά να υλοποιούν επενδύσεις στη χώρα.

O Ηλίας Γ. Μπέλλος είναι δημοσιογράφος. Εργάζεται στην εφημερίδα Καθημερινή ενώ παλιότερα έχει συνεργαστεί και με τις εφημερίδες Ισοτιμία, Κεφάλαιο αλλά και ιστοσελίδες όπως το capital.gr και σειρά άλλων ΜΜΕ.
Έχει διατελέσει Σύμβουλος Έκδοσης της εβδομαδιαίας οικονομικής εφημερίδας «Ισοτιμία» και Διευθυντής Σύνταξης του isotimia.gr και του Banker’s Review, παραγωγός συνεδρίων οικονομικού περιεχομένου ενώ από το 2007 έως το 2011 απασχολήθηκε και ως Managing Director στα New Media του ομίλου της Ισοτιμίας.
Έχει επίσης διατελέσει επικεφαλής της Διεύθυνσης Διεθνών Σχέσεων των ομίλων Νέμεσης και ΑΔΕΛΕ ΑΕ (Development of Business Week και Bloomberg branded content & syndication projects, Paragraph Publishing joint venture, McGraw-Hill venture). Εργάστηκε και στην τηλεόραση, στο ραδιόφωνο αλλά και σε ερευνητικούς οργανισμούς (σύνταξη μελετών και ειδικών εκδόσεων του Ελληνικού Κέντρου Ευρωπαϊκών Μελετών).
Είναι κάτοχος Master του University of Kent at Canterbury στο Theory & Philosophy of International Relation και πτυχίου του Εθνικού Καποδιστριακού Πανεπιστήμιου στις Διεθνείς και Ευρωπαϊκές Σπουδές ενώ είναι απόφοιτος του Κολλεγίου Αθηνών .

Διαβάστε περισσότερα...

Τελευταία άρθρα:

Εως το 2027 θα δημιουργηθεί νέο δίκτυο οπτικής ίνας μέχρι το σπίτι
Την υλοποίηση επένδυσης ύψους 2 δισ. ευρώ με αντικείμενο κατά βάση την ανάπτυξη οπτικής ίνας μέχρι το σπίτι (FTTH) και δικτύου 5G ανακοίνωσαν χθες σε συνέντευξη Τύπου οι επικεφαλής του ομίλου United Group και του τηλεπικοινωνιακού παρόχου Nova. Οπως ανέφερε η διευθύνουσα σύμβουλος του ομίλου United Group, Βικτόρια Μπόκλαγκ, «ψηφιακή κοινωνία χωρίς τις κατάλληλες υποδομές δεν είναι δυνατόν να υπάρξει».
Η Nova από κοινού με τη Wind, που ανήκουν στον όμιλο United Group, επιδιώκουν με χρονικό ορίζοντα το 2027 τη δημιουργία υπερσύγχρονων υποδομών δικτύου οπτικών ινών μέχρι το σπίτι 10 Gigabit, που σημαίνει ταχύτητες 100 φορές υψηλότερες σε σχέση με τις σημερινές. Το δίκτυο νέας γενιάς της Nova θα καλύπτει 4,5 εκατομμύρια ιδιώτες και επιχειρήσεις, αριθμός που αντιστοιχεί σε περίπου 1,6 εκατομμύριο νέες γραμμές. Από το συνολικό ποσό των 2 δισ. ευρώ, 500 εκατ. ευρώ θα κατευθυνθούν στην ανάπτυξη δικτύου οπτικής ίνας μέχρι το σπίτι και τα πρώτα προγράμματα θα είναι εμπορικά διαθέσιμα ενδεχομένως τον Νοέμβριο σε τιμές ιδιαίτερα προσιτές, όπως τόνισε ο διευθύνων σύμβουλος της Nova Παναγιώτης Γεωργιόπουλος. Αυτή τη στιγμή, όπως πρόσθεσε, οι τιμές χονδρικής –το 1 GB κοστίζει 23 ευρώ χωρίς ΦΠΑ– καθιστούν αδύνατη τη διάθεση σε προσιτές τιμές Διαδικτύου υπερυψηλών ταχυτήτων.
Το δίκτυο οπτικών ινών της Nova θα αναπτυχθεί και σε περιοχές που υπάρχει ήδη δίκτυο άλλων παρόχων (Cosmote, Vodafone), με την υπερκάλυψη (σημ.: της διαθεσιμότητας) να «είναι σύνηθες φαινόμενο στις αγορές που δραστηριοποιείται η Nova και στην Ευρώπη», όπως σχολίασε η κ. Μπόκλαγκ.
Ο όμιλος αξιολογεί πιθανές ευκαιρίες και στον τομέα των ελληνικών μέσων ενημέρωσης.
Αναφερθείσα στη δραστηριότητα της οπτικοακουστικής παραγωγής, η διευθύνουσα σύμβουλος της United Group σημείωσε ότι ο όμιλος αξιολογεί πιθανές ευκαιρίες στον τομέα των ελληνικών μέσων ενημέρωσης. Εκανε, δε, γνωστό ότι η United Group, που διατηρεί συνεργασία με ελληνικούς τηλεοπτικούς σταθμούς, βρίσκεται σε συζητήσεις για τη συμπαραγωγή και την παραγωγή πρωτότυπου περιεχομένου στην Ελλάδα.
Εν τω μεταξύ, χθες το πρωί η Βικτόρια Μπόκλαγκ, o πρόεδρος του διοικητικού συμβουλίου της Nova και πρόεδρος της BC Partners στην Ευρώπη Νίκος Σταθόπουλος και ο κ. Γεωργιόπουλος είχαν συνάντηση με τον πρωθυπουργό Κ. Μητσοτάκη στο Μέγαρο Μαξίμου.
«Για εμάς ο ψηφιακός μετασχηματισμός της ελληνικής οικονομίας και κοινωνίας είναι ένα στοίχημα το οποίο έχουμε πρόθεση, όχι απλά να το κερδίσουμε, αλλά να δώσει την ευκαιρία στην Ελλάδα να κάνει ένα πραγματικό άλμα. Νομίζω ότι ήδη οι Ελληνες πολίτες αναγνωρίζουν ότι πράγματα τα οποία έχουν γίνει στον τομέα των ψηφιακών υπηρεσιών είναι πολύ σημαντικά», τόνισε ο κ. Μητσοτάκης.
«Η αλήθεια είναι ότι σήμερα κάνουμε μία πολύ σημαντική επένδυση, 2 δισεκατομμυρίων ευρώ, στην ανάπτυξη οπτικών ινών, η οποία –νομίζουμε– θα προωθήσει πάρα πολύ τις προοπτικές της χώρας», ανέφερε ο κ. Σταθόπουλος.
Στη συνάντηση συμμετείχαν ο υπουργός Ψηφιακής Διακυβέρνησης Κυριάκος Πιερρακάκης, ο υφυπουργός παρά τω Πρωθυπουργώ Γιάννης Μπρατάκος και ο επικεφαλής του Οικονομικού Γραφείου του πρωθυπουργού, Αλέξης Πατέλης.


Διαβάστε περισσότερα...

Τελευταία άρθρα:

Στην έκδοση δύο ομολόγων 980 εκατ. ευρώ προχωρεί η United Group
Η αναδιάρθρωση της Nova, το λανσάρισμα της πλατφόρμας οπτικοακουστικού περιεχομένου και η εξαγορά της Wind Ελλάς από τη United Group είναι ορισμένα από τα σημεία του πρωτοχρονιάτικου μηνύματος (της 4ης Ιανουαρίου) –προς τους εργαζομένους– της διευθύνουσας συμβούλου του ομίλου παροχής τηλεπικοινωνιακών υπηρεσιών με έδρα το Αμστερνταμ, Βικτόρια Μπόκλαγκ. Με την ολοκλήρωση, χθες, της απόκτησης της Wind Ελλάς από τη United Group, το 2022 θα είναι το έτος κατά το οποίο ο όμιλος τηλεπικοινωνιακών υπηρεσιών και μέσων ενημέρωσης θα προχωρήσει στην ενοποίηση της Wind Ελλάς με τη Nova. Υπολογίζεται ότι θα απαιτηθεί ένας χρόνος μέχρι να ενοποιηθούν πλήρως οι δύο εταιρείες σε επίπεδο τόσο λειτουργίας όσο και υποδομής. Μία από τις πρώτες αλλαγές θα είναι η αποχώρηση του διευθύνοντος συμβούλου της Wind Ελλάς, Νάσου Ζαρκαλή, και η αντικατάστασή του από τον Χάρη Κυριακόπουλο, γενικό οικονομικό διευθυντή της εταιρείας. Ο κ. Ζαρκαλής θα παραμένει, για τρεις μήνες, ως σύμβουλος του διοικητικού συμβουλίου.  
Σε παράλληλο χρόνο, η United Group προχωρεί στην έκδοση δύο ομολόγων συνολικής αξίας 980 εκατομμυρίων ευρώ, όσο είναι και το τίμημα εξαγοράς –αντιστοιχεί στην αξία αποτίμησης– της Wind Ελλάς. Το ένα ομόλογο είναι ύψους 580 εκατ. ευρώ με οκταετή διάρκεια, σταθερό επιτόκιο και non call για τα τρία πρώτα έτη, ενώ το άλλο έχει αξία 400 εκατ. ευρώ, επταετή διάρκεια, non call για τον πρώτο χρόνο και κυμαινόμενο επιτόκιο. Σύμφωνα με όσα αναφέρουν αναλυτές, οι αρχικές σκέψεις για την τιμολόγηση των δύο τίτλων (IPT) είναι στα επίπεδα του 5% και του 4% για τα ομόλογα ύψους 580 εκατ. και 400 εκατ. ευρώ αντίστοιχα. Ο οίκος αξιολόγησης Moody’s έχει αξιολογήσει με B2 τα δύο ομόλογα που θα εκδοθούν από τη United Group ως θυγατρική της Adria Midco. H Moody’s αναφέρει ότι η εξαγορά της Wind Ελλάς θα οδηγήσει στη διεύρυνση της δραστηριότητας και της γεωγραφικής παρουσίας της Adria Midco, αλλά και σε συνέργειες.
Υπολογίζεται ότι θα απαιτηθεί ένας χρόνος μέχρι να συγχωνευθούν πλήρως οι δύο εταιρείες σε επίπεδο τόσο λειτουργίας όσο και υποδομής.
Η ενοποίηση της Wind Ελλάς με τη Nova θα δημιουργήσει τον δεύτερο μεγαλύτερο πάροχο στην ελληνική αγορά σε υπηρεσίες σταθερής και συνδρομητικής τηλεόρασης. Υστερα από την απόκτηση της Wind Ελλάς, η United Group αποκτά 3,4 εκατ. μονάδες δημιουργίας επαναλαμβανόμενων εσόδων επιπλέον, δηλαδή μοναδικές συνδρομές υπηρεσιών (RGUs), αυξάνοντας συνολικά τα RGUs του ομίλου σε 15,2 εκατ.
Η United Group, όπως ανακοίνωσε χθες, θα επενδύσει στην Ελλάδα άνω του 1,3 δισ. ευρώ μέσα στα επόμενα πέντε χρόνια με στόχο την επέκταση του δικτύου οπτικών ινών, την ανάπτυξη των δικτύων πέμπτης γενιάς (5G) και την ενίσχυση της συνδρομητικής τηλεόρασης. Ο όμιλος, που ανήκει στην επενδυτική εταιρεία BC Partners, έχει ήδη επενδύσει 1,4 δισ. ευρώ στην ελληνική αγορά, με την κ. Μπόκλαγκ να αναφέρει ότι «ο ψηφιακός μετασχηματισμός και η ανάπτυξη των οπτικών ινών είναι σε εξέλιξη στην Ελλάδα».
«Μέσα από τις επενδύσεις που θα υλοποιήσουμε και την εκτεταμένη εμπειρία μας από οκτώ διεθνείς αγορές, είμαστε έτοιμοι να διαδραματίσουμε καθοριστικό ρόλο και στους δύο αυτούς τομείς, φέρνοντας εξαιρετικά προϊόντα και κορυφαία εξυπηρέτηση στα νοικοκυριά και στις επιχειρήσεις της Ελλάδας», ανέφερε η CEO της United Group.


Διαβάστε περισσότερα...

Τελευταία άρθρα:

Ταχύτητες download 500 Mbps και upload 50Mbps και απεριόριστη επικοινωνία στην τιμή των €26/μήνα.
Η Nova, μέλος της United Group, του κορυφαίου παρόχου τηλεπικοινωνιών και media στη Νοτιοανατολική Ευρώπη, κάνει πραγματικότητα την αναβαθμισμένη εμπειρία Internet προσφέροντας πραγματικές ταχύτητες Fiber στα 500 Mbps και 1Gbps σε προσιτές τιμές. Μέσα από το ιδιόκτητο δίκτυο νέας γενιάς Nova Fiber που επεκτείνεται συνεχώς, η νέα Nova φέρνει την οπτική ίνα μέχρι το σπίτι (FTTH) και δίνει σε ιδιώτες και επιχειρήσεις τη δυνατότητα να βιώσουν την μοναδική εμπειρία Nova Fiber.
Τα προϊόντα FIBER ULTRA και FIBER δίνουν τη δυνατότητα στους συνδρομητές να κάνουν δικές τους τις απεριόριστες δυνατότητες Internet με οπτική ίνα και υψηλές ταχύτητες στα 500Gbps και 1Gbps για:
FIBER: Eξαιρετικά γρήγορο Internet από το δίκτυο Nova Fiber με ταχύτητα download 500 Mbps και upload 50Mbps και απεριόριστη επικοινωνία στην  τιμή των €26/μήνα – ο πρώτος μήνας δωρεάν1.
FIBER ULTRA: Ασύλληπτα γρήγορο Internet από το δίκτυο Nova Fiber, με ταχύτητες internet, download 1 Gbps και upload 100 Mbps και απεριόριστη επικοινωνία στην τιμή των €33/μήνα – ο πρώτος μήνας δωρεάν[1].
Με τα FIBER ULTRA και FIBER παρέχεται δωρεάν χρήση εξοπλισμού Wi-Fi VoIP Router και δωρεάν εγκατάσταση για όλους τους νέους συνδρομητές στο δίκτυο Nova Fiber καθώς και απεριόριστες κλήσεις προς σταθερά και κινητά σε όλη την Ελλάδα, ενώ συνδυάζονται με την απόλυτη εμπειρία της ΕΟΝ για το πιο πλούσιο, δημοφιλές και αποκλειστικό περιεχόμενο.
Ο Μιχάλης Αναγνωστάκος, Chief Marketing Officer της Nova, αναφέρει: «Η νέα Nova τοποθετεί τον πελάτη στο επίκεντρο και αυτή είναι μόνο η αρχή. Πραγματικές ταχύτητες fiber και απεριόριστη επικοινωνία είναι πλέον προσιτές. Οι ταχύτητες 500Mbps και 1Gbps στα 26€ και 33€ αντίστοιχα, είναι διαθέσιμες αποκλειστικά στο δίκτυο της Nova, που διευρύνεται διαρκώς. Πρόκειται για μια σημαντική εξέλιξη για τη διείσδυση της οπτικής ίνας σε ιδιώτες και επιχειρήσεις, που θα επιταχύνει την ανάπτυξη των ψηφιακών υποδομών στην χώρα».
Η Nova στο πλαίσιο της συνολικής επένδυσης ύψους 2 δισ. ευρώ, αναπτύσσει έως το 2027 ένα υπερσύγχρονο ιδιόκτητο δίκτυο οπτικών ινών 10 Gigabit, πoυ θα παρέχει κάλυψη με οπτική ίνα μέχρι το σπίτι (FTTH) στο 40% του ελληνικού πληθυσμού και στο 70% των Περιφερειών της χώρας. Το δίκτυο για την ανάπτυξη του οποίου προβλέπεται η δημιουργία 22.000 χλμ. οπτικών ινών, θα ανταποκρίνεται στις συνεχώς αυξανόμενες ανάγκες των νοικοκυριών και των επιχειρήσεων για υπερυψηλές και εγγυημένες ταχύτητες Internet.
Περισσότερες πληροφορίες για τα προγράμματα Nova Fiber, στο nova.gr στα καταστήματα Nova.  
Σχετικά με τη Nova
Η Νova, μέλος του United Group,είναι ο πάροχος που έφερε πρώτη στην Ελλάδα το Internet, την κινητή τηλεφωνία και την συνδρομητική τηλεόραση. Προσφέρει ένα ευρύ φάσμα υπηρεσιών με 5 εκατομμύρια χρήστες κινητής, σταθερής, internet και συνδρομητικής τηλεόρασης. Η Nova με την μακρά κληρονομιά καινοτομίας ενισχύεται από τη διεθνή εμπειρία, την τεχνογνωσία και το επενδυτικό σχέδιο της United Group για την Ελλάδα.
[1] Ισχύει για νέες 24μηνες συνδέσεις


Η Nova και η Wind Ελλάς, μέλη της United Group, του κορυφαίου παρόχου τηλεπικοινωνιών και media στη Νοτιοανατολική Ευρώπη, αποφάσισαν να δώσουν το όνομα Nova στην νέα εταιρική οντότητα που θα προκύψει με την ολοκλήρωση της συγχώνευσης των δύο εταιρειών.
Το τεχνικά και λειτουργικά απαιτητικό έργο της συγχώνευσης αναμένεται να έχει ολοκληρωθεί μέχρι το τέλος του έτους. Έχοντας ήδη ενοποιηθεί κάτω από μια κοινή διοικητική ομάδα, η υλοποίηση της συγχώνευσης συνεχίζεται με βάση τον αρχικό προγραμματισμό.
Με την ολοκλήρωση της συγχώνευσης η νέα εταιρική οντότητα, υπό το όνομα Nova, θα αποτελέσει τον δεύτερο μεγαλύτερο πάροχο σταθερής και συνδρομητικής τηλεόρασης στην Ελλάδα, καθώς και ηγετική δύναμη στην περαιτέρω ανάπτυξη του κλάδου των τηλεπικοινωνιών και τον ψηφιακό μετασχηματισμό της χώρας. Η νέα εποχή για τη Νova θα κορυφωθεί μέσα από ένα επενδυτικό πλάνο ύψους 1,3 δισεκατομμυρίων ευρώ μέσα στα επόμενα χρόνια. Το επενδυτικό πρόγραμμα συμπεριλαμβάνει την επέκταση του δικτύου οπτικών ινών στο σπίτι (Fiber to the Home) και την πανελλαδική κάλυψη του δικτύου 5G.
Η “Nova” συνδυάζοντας την εμπειρία και τη γνώση της αγοράς των δύο εταιρειών, με την τεχνογνωσία της United Group και με απόλυτα πελατοκεντρική φιλοσοφία, θα προσφέρει καινοτόμες υπηρεσίες και προϊόντα.
Η “Nova” θα δράσει καταλυτικά στην σταθερή και κινητή τηλεφωνία, θα αναβαθμίσει την τηλεοπτική εμπειρία των πελατών της μέσω του περιεχομένου της EON – της κορυφαίας πλατφόρμας συνδρομητικής τηλεόρασης στη Νοτιοανατολική Ευρώπη, ενώ θα παρέχει στους συνδρομητές αποκλειστικά «εισιτήριο διαρκείας» για όλους τους αγώνες της Premier League, για τις επόμενες 6 σεζόν.
Ο Παναγιώτης Γεωργιόπουλος, Διευθύνων Σύμβουλος της Nova – Wind δήλωσε: «Η Nova και η Wind βρίσκονται στην τελική ευθεία για τη συγχώνευσή τους σε μια εταιρική οντότητα, υπό το όνομα Nova. Με πολυετή και πολυσχιδή εμπειρία στους τομείς των τηλεπικοινωνιών και του τηλεοπτικού θεάματος, με σημαντικές επενδύσεις, αλλά και με πελατοκεντρική φιλοσοφία, είμαστε έτοιμοι να προσφέρουμε καινοτόμες υπηρεσίες σε καταναλωτές και επιχειρήσεις, συμβάλλοντας ουσιαστικά στον ψηφιακό μετασχηματισμό της χώρας».

Ανάληψη του πρώτου έργου άμεσα για αντιπλημμυρικές και αντιδιαβρωτικές εργασίες στην περιοχή του Έβρου σε συνεργασία με το Υπουργείο Περιβάλλοντος και Ενέργειας
Η Nova, μέλος της United Group, του κορυφαίου παρόχου τηλεπικοινωνιών και media στη Νοτιοανατολική Ευρώπη, ανακοινώνει τη δέσμευση 1 εκατομμυρίου ευρώ για την εκπόνηση προγράμματος υποστήριξης των πληγεισών περιοχών από τις δασικές πυρκαγιές και τις πρόσφατες πλημμύρες.
Σε συνεργασία με τους αρμόδιους φορείς της Πολιτείας, η Nova δεσμεύεται να συμβάλλει στην εθνική προσπάθεια, τόσο με οικονομικούς πόρους όσο και με τεχνογνωσία. Παράλληλα, η Nova θα συνεχίσει να υποστηρίζει τους συνδρομητές της σε όλες τις πληγείσες περιοχές.
Η Nova εκκινεί το πρόγραμμα, αναλαμβάνοντας ως ανάδοχος τις αντιπλημμυρικές και αντιδιαβρωτικές παρεμβάσεις, που θα λάβουν χώρα σε συγκεκριμένη περιοχή του Έβρου. Πρόκειται για ένα έργο άμεσης προτεραιότητας και υψηλής σημασίας στη μακρά διαδικασία αποκατάστασης της περιοχής.
Η πρωτοβουλία έρχεται σε συνέχεια της Απόφασης του Υπουργού Περιβάλλοντος και Ενέργειας, κ. Θόδωρου Σκυλακάκη, τον περασμένο Αύγουστο, βάσει της οποίας προβλέπεται, με τη διαδικασία του κατεπείγοντος, η κατασκευή αντιδιαβρωτικών και αντιπλημμυρικών ορεινών, υδρονομικών έργων, σε όλη τη χώρα και ο άμεσος ορισμός αναδόχων αποκατάστασης στις πυρόπληκτες περιοχές, όπου υπάρχουν αυξημένοι κίνδυνοι πλημμυρικών φαινομένων.
Ο Υπουργός Περιβάλλοντος και Ενέργειας, κ. Θόδωρος Σκυλακάκης, δήλωσε: «Η κατασκευή αντιδιαβρωτικών και αντιπλημμυρικών έργων στις πληγείσες περιοχές είναι επιτακτική ανάγκη για να διασφαλιστεί η φυσική αναγέννηση και η συγκράτηση του εδάφους, καθώς και για να αποφευχθούν πλημμυρικά φαινόμενα. Ιδιωτικές πρωτοβουλίες -όπως η παρούσα- και κάθε άλλο πρόσφορο χρηματοδοτικό εργαλείο, καθώς και τεχνογνωσία, πρέπει να αξιοποιούνται. Οι επιπτώσεις της κλιματικής κρίσης επιτάσσουν δραστικές λύσεις και δεν αφήνουν κανένα περιθώριο αδράνειας».
Ο Διευθύνων Σύμβουλος της Nova, κ. Παναγιώτης Γεωργιόπουλος, σημείωσε: «Βιώνοντας την ανυπέρβλητη πίεση που υπέστη η όμορφη χώρα μας τους τελευταίους δύο μήνες δημιουργεί την υποχρέωση να σηκώσουμε τα μανίκια και να βοηθήσουμε με κάθε δυνατό μέσο. Το πρόγραμμα στήριξης, ύψους 1 εκατομμυρίου ευρώ, που ανακοινώνει η Nova, αποτελεί έμπρακτη απόδειξη ότι στηρίζουμε τους συμπολίτες μας και τη χώρα, με κάθε δυνατό τρόπο».

Η Νova είναι ο πάροχος που έφερε πρώτη στην Ελλάδα το Internet, την κινητή τηλεφωνία και την συνδρομητική τηλεόραση. Είναι μέλος του United Group και είναι ο πάροχος που προέρχεται από την ενοποίηση της Nova με την Wind. Προσφέρει ένα ευρύ φάσμα υπηρεσιών με 5 εκατομμύρια χρήστες κινητής, σταθερής, internet και συνδρομητικής τηλεόρασης. Η Nova με την μακρά κληρονομιά καινοτομίας ενισχύεται από τη διεθνή εμπειρία, την τεχνογνωσία και το επενδυτικό σχέδιο της United Group για την Ελλάδα.
Η United Group, με έδρα την Ολλανδία, είναι η κορυφαία εταιρεία Τηλεπικοινωνιών και Media στη Νοτιοανατολική Ευρώπη. Δραστηριοποιούμενη σε οκτώ χώρες, η εταιρεία έχει περισσότερους από 15 εκατομμύρια χρήστες και σχεδόν 15.000 υπαλλήλους, με ετήσια έσοδα πέρι τα 2,7 δισ. Ευρώ. Η United Group παρέχει την ευρύτερη κάλυψη δικτύου στην περιοχή και προσφέρει στους χρήστες την πιο ελκυστική επιλογή τηλεοπτικού περιεχομένου από όλο τον κόσμο. Σημαντικές επενδύσεις σε ψηφιακές υποδομές, περιεχόμενο και τεχνολογία διασφαλίζουν την υπεροχή των προϊόντων και των υπηρεσιών που παρέχει στους πελάτες της. Η United Group ανήκει κατά πλειοψηφία στην BC Partners, μια από τις μεγαλύτερες εταιρείες επενδύσεων παγκοσμίως, από τον Μάρτιο του 2019.
Για περισσότερες πληροφορίες επισκεφθείτε τη διεύθυνση: https://united.group/
 


Ενα βήμα πριν από τη νομική και φορολογική ολοκλήρωση της συγχώνευσής τους υπό την ομπρέλα της United Group βρίσκονται η WIND και η NOVA
Ενα βήμα πριν από τη νομική και φορολογική ολοκλήρωση της συγχώνευσής τους υπό την ομπρέλα της United Group βρίσκονται η WIND και η NOVA. Εξέλιξη που θα τους επιτρέψει να προχωρήσουν στην πλήρη αναδιάρθρωση των δραστηριοτήτων τους, προκειμένου αφενός να δημιουργήσουν συνέργειες σε επίπεδο κόστους και πελατολογίου και αφετέρου να προχωρήσουν στη διάθεση νέων υπηρεσιών. Ο λόγος για τη διάθεση ολοκληρωμένου πακέτου υπηρεσιών σταθερής τηλεφωνίας, κινητής τηλεφωνίας, σύνδεσης στο Διαδίκτυο και συνδρομητικής τηλεόρασης. Η νέα διοίκηση των δύο ελληνικών επιχειρήσεων που έχουν περάσει στην ιδιοκτησία της United Group, η οποία με τη σειρά της ελέγχεται από την BC Partners, φιλοδοξεί να εκμεταλλευτεί τις συνδρομητικές λίστες αμφοτέρων προκειμένου να πουλήσει υπηρεσίες τηλεφωνίας στους υπάρχοντες συνδρομητές των τηλεοπτικών υπηρεσιών της και συνδρομητική τηλεόραση στους συνδρομητές τηλεφωνίας.
Ολοκληρώνεται η απορρόφηση των εταιρειών της Forthnet από τη WIND, η οποία μετονομάζεται σε NOVA.
Φιλοδοξεί ωστόσο να είναι περισσότερο από το άθροισμα των επιμέρους πελατολογίων, αποσπώντας μερίδια από τους ανταγωνιστές της. Αυτός είναι και ο λόγος που η νέα εταιρεία η οποία θα κρατήσει τον αριθμό φορολογικού μητρώου της WIND, αλλά θα ονομάζεται NOVA, σε συνεργασία με τη μητρική της United Group θα προχωρήσει ένα ευρύ επενδυτικό σχέδιο σε υποδομές προϋπολογισμού 2 δισεκατομμυρίων ευρώ για την εγκατάσταση δικτύου οπτικών ινών 10 Gigabit, που θα καλύπτει 4,5 εκατομμύρια ιδιώτες και επιχειρήσεις. Ο τελικός μετασχηματισμός, που εκτιμάται πως θα έχει ολοκληρωθεί πριν εκπνεύσει το έτος, αφορά τη συγχώνευση με απορρόφηση των εταιρειών «NOVA Τηλεπικοινωνίες Μονοπρόσωπη Α.Ε.», «NOVA Broadcasting Μονοπρόσωπη Α.Ε.» και «Netmed Διαχειριστικές και Συμβουλευτικές Υπηρεσίες Μονοπρόσωπη Ανώνυμη Εταιρεία» από την ανώνυμη εταιρεία με την επωνυμία «WIND Ελλάς Τηλεπικοινωνίες Μονοπρόσωπη Ανώνυμη Εμπορική και Βιομηχανική Εταιρεία». Είναι χαρακτηριστικό πως στο σχέδιο συγχώνευσης που έχει αναρτηθεί στο γενικό εμπορικό μητρώο (ΓΕΜΗ) αναφέρεται ότι σκοπός του εταιρικού μετασχηματισμού των τεσσάρων επιχειρήσεων είναι «η περαιτέρω εδραίωση της παρουσίας τους και η μεγιστοποίηση της αξίας τους, μέσω της δημιουργίας ενός ενιαίου ισχυρού και ανταγωνιστικού παρόχου στον τομέα παροχής υπηρεσιών ηλεκτρονικών επικοινωνιών και υπηρεσιών κοινωνίας της πληροφορίας και παροχής συνδρομητικών υπηρεσιών οπτικοακουστικού περιεχομένου».
Σημειώνεται πως μετά τη συγχώνευση η νέα εταιρεία θα είναι η δεύτερη μεγαλύτερη στην ελληνική αγορά μετά την Cosmote. «Στο πλαίσιο αυτό και ενόψει των διαμορφωμένων στην αγορά συνθηκών και των προκλήσεων, η συγχώνευση θα οδηγήσει στη συνένωση των εταιρειών σε μία οντότητα, γεγονός που θα επιφέρει σημαντικά ποιοτικά και οικονομικά οφέλη στην ενιαία εταιρεία, με στόχο την αύξηση της κερδοφορίας, τη βελτίωση των λειτουργιών της και της διοικητικής παραγωγικότητάς της, καθώς και την αποδοτικότερη αξιοποίηση των πόρων της». Σημειώνεται πως για την αρνητική καθαρή θέση που θα «κληρονομήσει» από τις υπό απορρόφηση εταιρείες η απορροφώσα, η Crystal Almond Sàrl, που είναι και η μοναδική μέτοχός της, έχει παράσχει εγγράφως εγγυήσεις για την αποκατάστασή της.

O Ηλίας Γ. Μπέλλος είναι δημοσιογράφος. Εργάζεται στην εφημερίδα Καθημερινή ενώ παλιότερα έχει συνεργαστεί και με τις εφημερίδες Ισοτιμία, Κεφάλαιο αλλά και ιστοσελίδες όπως το capital.gr και σειρά άλλων ΜΜΕ.
Έχει διατελέσει Σύμβουλος Έκδοσης της εβδομαδιαίας οικονομικής εφημερίδας «Ισοτιμία» και Διευθυντής Σύνταξης του isotimia.gr και του Banker’s Review, παραγωγός συνεδρίων οικονομικού περιεχομένου ενώ από το 2007 έως το 2011 απασχολήθηκε και ως Managing Director στα New Media του ομίλου της Ισοτιμίας.
Έχει επίσης διατελέσει επικεφαλής της Διεύθυνσης Διεθνών Σχέσεων των ομίλων Νέμεσης και ΑΔΕΛΕ ΑΕ (Development of Business Week και Bloomberg branded content & syndication projects, Paragraph Publishing joint venture, McGraw-Hill venture). Εργάστηκε και στην τηλεόραση, στο ραδιόφωνο αλλά και σε ερευνητικούς οργανισμούς (σύνταξη μελετών και ειδικών εκδόσεων του Ελληνικού Κέντρου Ευρωπαϊκών Μελετών).
Είναι κάτοχος Master του University of Kent at Canterbury στο Theory & Philosophy of International Relation και πτυχίου του Εθνικού Καποδιστριακού Πανεπιστήμιου στις Διεθνείς και Ευρωπαϊκές Σπουδές ενώ είναι απόφοιτος του Κολλεγίου Αθηνών .

Διαβάστε περισσότερα...

Τελευταία άρθρα:

Το δίκτυο 5G της Nova παρέχει πρόσβαση σε υπηρεσίες υγείας στα απομακρυσμένα νησιά.
Η Nova μέλος της United Group, του κορυφαίου παρόχου τηλεπικοινωνιών και media στην Νοτιοανατολική Ευρώπη, σε συνεργασία με την ελληνική εταιρία UCANDRONE υλοποίησε για πρώτη φορά στην Ελλάδα σε τέτοια κλίμακα, ολοκληρωμένο πιλοτικό έργο μεταφοράς φαρμακευτικού και υγειονομικό υλικού, μέσω drone, με στόχο την βελτίωση των υπηρεσιών υγείας που παρέχονται στα μικρά κατοικημένα νησιά του Αιγαίου.
Το καινοτόμο πιλοτικό πρόγραμμα με διάρκεια τέσσερις μήνες, πραγματοποιήθηκε υπό την αιγίδα του Υπουργείου Υγείας και της Διοίκησης 2ης Υγειονομικής Περιφέρειας Πειραιώς και Αιγαίου με στόχο να εξυπηρετήσει και να εξοπλίσει με ιατροφαρμακευτικό υλικό, νησιά στα οποία δεν υπάρχουν φαρμακεία για να καλύψουν τις ανάγκες των κατοίκων και του τοπικού συστήματος δημόσιας υγείας. Το drone είχε καθημερινά προγραμματισμένες πτήσεις από το νησί της Νάξου προς τα μικρά νησιά Κουφονήσι, Ηρακλειά και Σχοινούσα, καθώς και έκτακτες πτήσεις, σε περίπτωση επείγουσας ανάγκης, για τη μεταφορά όλου του απαραίτητου υγειονομικού υλικού.
Στο πλαίσιο του έργου έγινε χρήση τεχνολογίας 5G και αναπτυχθήκαν μοντέλα τεχνητής νοημοσύνης μέσω συγκέντρωσης δεδομένων από διάφορες πηγές, ενώ ταυτόχρονα διερευνήθηκαν επιχειρησιακά θέματα ώστε να εξυπηρετούνται καλύτερα οι ανάγκες του κάθε νησιού και να υπάρχει εγγυημένο επίπεδο υπηρεσίας. Το πρόγραμμα κατέδειξε σημαντικά βραχυπρόθεσμα και μακροπρόθεσμα οφέλη στις τοπικές κοινωνίες, στους κατοίκους, στην εθνική οικονομία, αλλά και στο περιβάλλον, καθώς με την χρήση του drone μειώνεται το κόστος των μετακινήσεων και το αντίστοιχο ενεργειακό αποτύπωμα, αλλά κυρίως προσφέρονται πρώτες βοήθειες στους κατοίκους που έχουν ανάγκη.
Στην εκδήλωση για την παρουσίαση του πιλοτικού προγράμματος στη Σχοινούσα παρευρέθηκαν, μεταξύ άλλων, οι κ.κ.: Θανάσης Πλεύρης, Υπουργός Υγείας, Χρήστος Ροϊλός, Διοικητής της 2ης Υγειονομικής Περιφέρειας Πειραιώς και Αιγαίου, ο Μάριος Θεμιστοκλέους, Γενικός Γραμματέας Πρωτοβάθμιας Φροντίδας Υγείας, Γιώργος Κουκουλάς, Προϊστάμενος Τμήματος Βελτίωσης και Ελέγχου Ποιότητας της 2ης Υγειονομικής Περιφέρειας Πειραιώς και Αιγαίου, Δημήτριος Λιανός, Δήμαρχος Νάξου, Παναγιώτης Γεωργιόπουλος, CEO της NOVA, Δημήτρης Στεφανάκης, CEO της UCANDRONE, Αλέξανδρος Μπρέγιαννης Public Sector & ICT Executive Director της Nova, Αγγελική Ελευθερίου, Corporate Affairs & ESG Senior Manager της Nova και Κηρύκος Καρτελιάς, Public Sector Account Manager της Nova.
Στο πλαίσιο του χαιρετισμού που απηύθυνε ο Υπουργός Υγείας, κ. Θάνος Πλεύρης, δήλωσε: «Με τη χρήση των νέων τεχνολογιών και οι  κάτοικοι των πιο απομακρυσμένων περιοχών έχουν πρόσβαση στις υπηρεσίες υγείας, χωρίς να στερούνται παροχές. Το πιλοτικό στάδιο λειτούργησε με απόλυτη επιτυχία και πλέον εξυπηρέτησε τις ανάγκες των κατοίκων των απομακρυσμένων περιοχών με την μεταφορά του απαραίτητου υγειονομικού υλικού».
Ο Διοικητής της 2ης Υγειονομικής Περιφέρειας Πειραιώς και Αιγαίου, κ. Χρήστος Ροϊλός, δήλωσε: «Το πιλοτικό πρόγραμμα για την μεταφορά φαρμάκων και βιολογικού υλικού από την Νάξο προς Σχοινούσα, Ηρακλειά και Κουφονήσια ξεκίνησε στις 18/3/2022. Tο Μη Επανδρωμένο Όχημα πετούσε καθημερινά, εφόσον οι καιρικές συνθήκες το επέτρεπαν, από τη Νάξο στις Μικρές Κυκλάδες. Στόχος μας, ήταν η αξιολόγηση των δυνατοτήτων του Μη Επανδρωμένου Οχήματος για την κάλυψη υγειονομικών αναγκών των κατοίκων των Μικρών Κυκλάδων. Η πιλοτική λειτουργία κατέδειξε και ανέδειξε την ανάγκη αξιοποίησης των δυνατοτήτων που δίνουν οι νέες τεχνολογίες στην ικανοποίηση ζωτικών αναγκών των συνανθρώπων μας, που μένουν μόνιμα σε νησιά. Θεωρώ βέβαιο ότι, αυτό που ξεκινήσαμε, θα συνεχιστεί σε μεγαλύτερη κλίμακα και σε συνδυασμό με άλλες παρεμβάσεις που ήδη κάνουμε, όπως η τηλεϊατρική, θα ενισχύσει το αίσθημα ασφάλειας όλων των νησιωτών μας και θα δημιουργήσει προϋποθέσεις ισότιμης πρόσβασης όλων σε υπηρεσίες υγείας».
Ο κ. Παναγιώτης Γεωργιόπουλος, CEO της Nova δήλωσε: «Η Nova, είναι ένας ανερχόμενος πάροχος υποδομών ευρείας κλίμακας που όχι μόνο προσφέρει νέες επιλογές στους Έλληνες ιδιώτες και τις επιχειρήσεις μετά από πολλές δεκαετίες, αλλά βοηθά και τις τοπικές κοινωνίες να χρησιμοποιήσουν την τεχνολογία του αύριο, σήμερα. Το διαρκώς εξελισσόμενο δίκτυο 5G μαζί με το ευρύ οικοσύστημα συνεργατών βοηθά την χώρα μας να εισέλθει στην ψηφιακή εποχή, όπου όλοι οι πολίτες, ανεξάρτητα από το πού βρίσκονται, μπορούν να αποκομίσουν τα οφέλη της τεχνολογίας. H εφαρμογή του καινοτόμου αυτού έργου στα αγαπημένα μας νησιά του Αιγαίου αναδεικνύει ακριβώς αυτό».
Η Nova ανακοίνωσε πρόσφατα επενδύσεις ύψους 2 δισ. ευρώ έως το 2027, για τη δραστηριότητά της στην Ελλάδα. Η επένδυση αυτή έρχεται να προστεθεί στην επένδυση ύψους 1,5 δισ. ευρώ που πραγματοποίησε η United Group για την εξαγορά της Nova και της Wind Hellas. Με το επενδυτικό της σχέδιο, η Nova, όχι μόνο θα αναπτύξει το δικό της ιδιόκτητο δίκτυο οπτικών ινών, αλλά θα συνεχίσει να επενδύει σε δίκτυα 5G, δίνοντας στην Ελλάδα τη δυνατότητα να γεφυρώσει το χάσμα των ψηφιακών υποδομών με τους Ευρωπαίους εταίρους της.


Εξαγορά της Wind Hellas από τη United Group έναντι 970 εκατ. ευρώ
Σε δραστική αλλαγή των ισορροπιών στην ελληνική τηλεπικοινωνιακή αγορά, και ειδικότερα στις υπηρεσίες κινητής και σταθερής τηλεφωνίας αλλά και συνδρομητικής τηλεόρασης, οδηγεί η εξαγορά της Wind Hellas από τη United Group, μητρική της Nova. Με αυτή την εξαγορά, η αξία της οποίας σε όρους enterprise value ανέρχεται στα 950-970 εκατομμύρια ευρώ περίπου, η εν Ελλάδι εδρεύουσες επιχειρήσεις της United (η οποία ελέγχεται από το βρετανικό επενδυτικό κεφάλαιο BC Partners) θα ελέγχουν αθροιστικά περί τα 5 εκατομμύρια συνδρομητές, ξεπερνώντας τα 4,5 εκατομμύρια της Vodafone και πλησιάζοντας την πρώτη σε μερίδιο αγοράς στη χώρα, Cosmote.
Κύκλοι της αγοράς τονίζουν πως η ενδυνάμωση του σχήματος Wind – Nova από μια μεγάλη ευρωπαϊκή εταιρεία όπως η United, που με τη σειρά της διαθέτει έναν ισχυρό κεφαλαιακά μέτοχο όπως η BC Partners, θα αυξήσει σημαντικά τον ανταγωνισμό με την Cosmote, ενώ θα πιέσει ακόμα περισσότερο την, τρίτη πλέον, Vodafone.
Στη United εκτιμούν πως μπορεί να μειώσουν σημαντικά τα κόστη στους δύο ομίλους, Wind και Nova, οι οποίοι πρόκειται να ενοποιηθούν εταιρικά και λειτουργικά, λόγω των συνεργειών που μπορούν να πετύχουν με τις άλλες εταιρείες τηλεπικοινωνιακών υπηρεσιών και μέσων ενημέρωσης που ελέγχουν στη Νοτιοανατολική Ευρώπη και όχι μόνο. Παράλληλα, το business plan προβλέπει επενδύσεις όχι μόνο σε υποδομές αλλά και σε περιεχόμενο, ενώ μεγάλη βαρύτητα θα δοθεί στην ανάπτυξη του δικτύου οπτικών ινών.
Πωλητές της Wind Hellas είναι τα δύο hedge funds-μέτοχοί της, Golden Tree Asset Management και Cyrus Capital Partners. Τα δύο αυτά funds αναμένεται να λάβουν σε μετρητά περί τα 500 εκατομμύρια ευρώ, ενώ το υπόλοιπο ποσό έως τα 950-970 εκατ. αφορά, σύμφωνα με πληροφορίες, την ανάληψη του δανεισμού της Wind.
Ο Νίκος Σταθόπουλος, επικεφαλής της BC Partners και πρόεδρος της United Group, σημειώνει πως «η εξαγορά και η ενσωμάτωση ισχυρών εγχώριων εταιρειών τηλεπικοινωνιών και μέσων ενημέρωσης στην πλατφόρμα μας αποτελεί βασικό πυλώνα της ευρωπαϊκής αναπτυξιακής στρατηγικής της United Group». Συμπληρώνει δε ότι «η Ελλάδα είναι μια κομβικής σημασίας αγορά για εμάς και με την εξαγορά της Wind είμαστε σε θέση να δημιουργήσουμε έναν κορυφαίο, ολιστικό πάροχο και να συμβάλουμε στην ανάπτυξη του κλάδου τηλεπικοινωνιών της χώρας μέσω επενδύσεων σε υποδομές δικτύου, σε περιεχόμενο, σε τεχνολογία και σε καινοτόμα προϊόντα και υπηρεσίες, αποτελώντας ηγετική δύναμη στον ψηφιακό μετασχηματισμό της χώρας».
Παρέχοντας υπηρεσίες κινητής τηλεφωνίας, σταθερής και τηλεόρασης, η Wind διαθέτει σήμερα συνολικά 4,2 εκατομμύρια συνδρομητές και έχει έσοδα άνω των 500 εκατομμυρίων ευρώ ετησίως. Αντίστοιχα, η Nova στα τέλη του 2020 είχε συνολικά 869 χιλ. συνδρομητές και έσοδα 276,4 εκατομμύρια ευρώ. Η εξαγορά της Wind δίνει τη δυνατότητα στη United Group να συνδυάσει τη Wind με την υφιστάμενη εταιρεία της και πάροχο συνδρομητικής τηλεόρασης, Nova, δημιουργώντας έναν ισχυρό όμιλο, τον δεύτερο μεγαλύτερο στη χώρα, τόσο στις υπηρεσίες τηλεφωνίας όσο και τηλεόρασης. Η United χαρακτηρίζει την ελληνική αγορά «ελκυστική, με σημαντικές προοπτικές ανάπτυξης» και επιδιώκει το ενοποιημένο σχήμα Wind – Nova με τα ανταγωνιστικά πλεονεκτήματα που διαθέτει αλλά και με την ενίσχυση που θα έχει από τις άλλες εταιρείες του ομίλου United να αυξήσει την παρεχόμενη αξία προς τους Ελληνες καταναλωτές στην Ελλάδα μέσω συνδυαστικών προσφορών και νέων τεχνολογιών και υπηρεσιών, σημειώνουν πηγές του ομίλου. Σε δηλώσεις της μετά την ανακοίνωση του deal, η CEO της United Group, Victoriya Boklag, αναφέρει πως «η συμφωνία αυτή επιβεβαιώνει τη μακροπρόθεσμη δέσμευση της United Group στην ελληνική αγορά. Η Wind, χάρη στην ισχυρή δραστηριότητά της στην κινητή τηλεφωνία, συνδυάζεται εξαιρετικά με την τεχνογνωσία που διαθέτουν η Nova και η United Group στους τομείς των μέσων ενημέρωσης και σταθερής τηλεφωνίας».

O Ηλίας Γ. Μπέλλος είναι δημοσιογράφος. Εργάζεται στην εφημερίδα Καθημερινή ενώ παλιότερα έχει συνεργαστεί και με τις εφημερίδες Ισοτιμία, Κεφάλαιο αλλά και ιστοσελίδες όπως το capital.gr και σειρά άλλων ΜΜΕ.
Έχει διατελέσει Σύμβουλος Έκδοσης της εβδομαδιαίας οικονομικής εφημερίδας «Ισοτιμία» και Διευθυντής Σύνταξης του isotimia.gr και του Banker’s Review, παραγωγός συνεδρίων οικονομικού περιεχομένου ενώ από το 2007 έως το 2011 απασχολήθηκε και ως Managing Director στα New Media του ομίλου της Ισοτιμίας.
Έχει επίσης διατελέσει επικεφαλής της Διεύθυνσης Διεθνών Σχέσεων των ομίλων Νέμεσης και ΑΔΕΛΕ ΑΕ (Development of Business Week και Bloomberg branded content & syndication projects, Paragraph Publishing joint venture, McGraw-Hill venture). Εργάστηκε και στην τηλεόραση, στο ραδιόφωνο αλλά και σε ερευνητικούς οργανισμούς (σύνταξη μελετών και ειδικών εκδόσεων του Ελληνικού Κέντρου Ευρωπαϊκών Μελετών).
Είναι κάτοχος Master του University of Kent at Canterbury στο Theory & Philosophy of International Relation και πτυχίου του Εθνικού Καποδιστριακού Πανεπιστήμιου στις Διεθνείς και Ευρωπαϊκές Σπουδές ενώ είναι απόφοιτος του Κολλεγίου Αθηνών .

Διαβάστε περισσότερα...

Τελευταία άρθρα:

Με premium αθλητικό, κινηματογραφικό, παιδικό περιεχόμενο και τα κορυφαία θεματικά κανάλια.
Η NOVA, μέλος της United Group, του κορυφαίου παρόχου τηλεπικοινωνιών και media στη Νοτιοανατολική Ευρώπη, ξεπέρασε τους 400.000 συνδρομητές στην τηλεόραση, με αιχμή του δόρατος την πλατφόρμα ΕΟΝ.
H EON είναι μία ολοκληρωμένη λύση που συνδυάζει πληρότητα περιεχομένου, premium ποιότητα και απλότητα στην χρήση. Με μια πλειάδα λειτουργιών που διευκολύνουν την εμπειρία του συνδρομητή, η ΕΟΝ προσφέρει πλήρη οδηγό προγράμματος, μηχανή προσωποποιημένων προτάσεων περιεχομένου, βραβευμένο τηλεκοντρόλ, δημιουργία προφίλ, φωνητική υποστήριξη και On Demand κατάλογο με δυνατότητα έξυπνης αναζήτησης. Παράλληλα, ο συνδρομητής της ΕΟΝ μέσω του Catch up 7 ημερών μπορεί να παρακολουθήσει τηλεοπτικά προγράμματα έως και 7 ημέρες μετά τη μετάδοσή τους, να ξεκινήσει από την αρχή ή να γυρίσει προς τα πίσω ένα πρόγραμμα, να διακόψει και να συνεχίσει την παρακολούθηση ενός προγράμματος αργότερα. Τα παιδιά έχουν τον δικό τους ασφαλή χώρο διασκέδασης, με το EON kids.
Παράλληλα, η EON προσφέρει στους λάτρεις των αθλητικών τη μοναδική υπηρεσία EON Sports Mode με ζωντανά αποτελέσματα αγώνων, συνθέσεις ομάδων, στατιστικά παικτών και βαθμολογίες από τις κορυφαίες διοργανώσεις ποδοσφαίρου, μπάσκετ και τένις. Όλα τα στατιστικά είναι στη διάθεση των συνδρομητών αλλάζοντας επίπεδο στην απόλαυση ενός αθλητικού γεγονότος!
Η εφαρμογή EON είναι διαθέσιμη για έξυπνες τηλεοράσεις νέας γενιάς, χωρίς επιπλέον συσκευές, ενώ το ΕΟΝ Smart Box μετατρέπει κάθε τηλεόραση σε Smart TV.
40+ διοργανώσεις με 3.800 Live αγώνες
Η NOVA εξασφαλίζει ένα «γεμάτο» πρόγραμμα, όλες τις ημέρες κάθε εβδομάδα με Top διοργανώσεις:
Και ας μην ξεχνάμε και το premium αθλητικό περιεχόμενο και μεγάλες διοργανώσεις που προβάλλονται από τα κανάλια Eurosport, αλλά και extreme sports από τα κανάλια Inplus & Extreme Sports.
Παράλληλα, η κορυφαία δημοσιογραφική ομάδα του Novasports με την εμπειρία και την τεχνογνωσία καλύπτει με τον αρτιότερο τρόπο τις αναμετρήσεις, με εκπομπές πριν και μετά τους αγώνες των διοργανώσεων ποδοσφαίρου και μπάσκετ.
Πλούσιο κινηματογραφικό, παιδικό και θεματικό τηλεοπτικό περιεχόμενο
Η NOVA αποτελεί κινηματογραφικό προορισμό με δεκάδες πρεμιέρες ταινιών κάθε μήνα και με ένα πλούσιο On Demand κατάλογο με περισσότερες από 4.000 ταινίες και επεισόδια σειρών. Έχοντας κατ’ αποκλειστικότητα τα δικαιώματα πρώτης προβολής από κορυφαία studio του Hollywood όπως Sony/Columbia και Universal καθώς και τίτλους από τον Ευρωπαϊκό και Παγκόσμιο κινηματογράφο.
Τα κινηματογραφικά κανάλια της NOVA έχουν ανανεώσει το πλούσιο, ποικίλο και αποκλειστικό περιεχόμενο τους δίνοντας τη δυνατότητα στους συνδρομητές να παρακολουθούν ταινίες για κάθε ηλικία, για κάθε γούστο, για όλη την οικογένεια. Οι 5 ανανεωμένες σε ύφος εβδομαδιαίες ζώνες των Novacinema, World Cinema, Bloody Cinema, Classic Cinema, Family Cinema και Sunday Premiere προσφέρουν μια ισχυρή ανανέωση του κινηματογραφικού περιεχομένου της Nova και  πολυποίκιλες επιλογές για τους συνδρομητές. Παράλληλα εγκαινιάζοντας την νέα ζώνη «Ιστορίες Γυναικών» στο Novalifε, φέρνει επιλεγμένα ντοκιμαντέρ, βιογραφίες και ιστορίες από γυναίκες που διαχρονικά άφησαν το αποτύπωμα τους.
Ταυτόχρονα σειρές που καθηλώνουν, αποσπούν βραβεία και είναι αγαπητές σε όλο τον κόσμο, βρίσκονται αποκλειστικά στη NOVA: «Succession», «The Handmaids Tale», «Gaslit», «Barry». Τα διεθνή κανάλια FX, FX Life και Epic Drama προσφέρουν συναρπαστικές και δημοφιλείς σειρές από Ευρώπη και Αμερική.  
H NOVA, μέσα από την πλατφόρμα ΕΟΝ, δημιούργησε ένα απόλυτα ασφαλές και ειδικά σχεδιασμένο περιβάλλον για παιδιά το EON kids, με το καλύτερο παιδικό περιεχόμενο: 8 παιδικά κανάλια για όλες τις ηλικίες, που συνδυάζουν την διασκέδαση με τη μάθηση, τα περισσότερα από οποιαδήποτε άλλη πλατφόρμα στην Ελλάδα. Με τα παιδικά κανάλια Disney Channel, Disney Junior, Nickelodeon, Boomerang,  IDJKids, ducktv, Smile TV, Da Vinci, oι γονείς μπορούν να προσφέρουν στα παιδιά τους το καταλληλότερο τηλεοπτικό περιεχόμενο, όποτε θέλουν και με όποιον τρόπο θέλουν, μέσω των προηγμένων δυνατοτήτων γονικού ελέγχου. Τα παιδιά με τη σειρά τους, χρησιμοποιώντας το ειδικό, παιδικό τηλεχειριστήριο, έχουν τη δυνατότητα να παρακολουθήσουν τα αγαπημένα τους προγράμματα, με ασφάλεια.
Με κορυφαία κανάλια θεματικού περιεχομένου η NOVA προσφέρει γνώση και διασκέδαση μέσα από 12 κανάλια ντοκιμαντέρ, από διεθνείς τηλεοπτικούς ομίλους, όπως : (Discovery, National Geographic, Nat Geo Wild,  Animal Planet, Viasat History, Viasat Nature, Viasat Explore, The History Channel, κ.α.), 5 lifestyle (όπως, Ε!Entertainment κ.α) 17 ειδησεογραφικά & 7 μουσικά κανάλια (Nova Mad Greekζ, ΜAD TV, NR1, MTV Europe, MTV 00s, MTV Hits, κ.α.).
Ανακαλύψτε τις μοναδικές προσφορές για την EON και το premium αποκλειστικό αθλητικό,  κινηματογραφικό, ψυχαγωγικό, παιδικό και θεματικό περιεχόμενο αλλά και τα συνδυαστικά προγράμματα που προσφέρει η Nova για Τηλεόραση/Ίντερνετ/Σταθερό αλλά και για ακόμα μεγαλύτερο όφελος τα συνδυαστικά προγράμματα για Τηλεόραση/Ίντερνετ/ Κινητό/Σταθερό με ακόμα μεγαλύτερο όφελος στο www.nova.gr


Κορυφαία εμπειρία Mobile Internet με την εγγύηση των δικτύων νέας γενιάς 4G, 4G+ και 5G της Nova
H NOVA, μέλος της United Group του κορυφαίου παρόχου τηλεπικοινωνιών και media στη Νοτιοανατολική Ευρώπη, φέτος το καλοκαίρι απογειώνει τις δυνατότητες και τη διάθεση των συνδρομητών της προσφέροντας σε όλους ΑΠΕΡΙΟΡΙΣΤΑ DATA, για ένα καλοκαίρι χωρίς όρια στην επικοινωνία τους.
Με την κορυφαία εμπειρία και την εγγύηση των δικτύων νέας γενιάς 4G, 4G+ και 5G της Nova, όλοι οι -οικιακοί και εταιρικοί- συνδρομητές κινητής συμβολαίου, καρτοσυμβολαίου και καρτοκινητής, θα μπορούν για όλο το καλοκαίρι να σερφάρουν χωρίς περιορισμούς, να μοιράζονται ασταμάτητα τις εμπειρίες τους με τα αγαπημένα τους πρόσωπα, να ψυχαγωγούνται απεριόριστα αλλά και να εργάζονται με εξαιρετικά υψηλές ταχύτητες όπου και αν βρίσκονται.
UNLIMITED DATA για όλους, για ένα UNLIMITED καλοκαίρι
Όλοι οι συνδρομητές της Nova θα έχουν απεριόριστο internet στο κινητό τους με 10,90€ για 30 ημέρες, χωρίς κανέναν περιορισμό στις ταχύτητες. Η νέα καλοκαιρινή προσφορά μπορεί να ενεργοποιηθεί οποιαδήποτε στιγμή έως και τη Πέμπτη 31 Αυγούστου 2023 και αφορά σε όλους τους υφιστάμενους συνδρομητές κινητής ιδιώτες και εταιρικούς πελάτες συμβολαίων Nova.
Οι ενδιαφερόμενοι συνδρομητές μπορούν να ενεργοποιήσουν την προσφορά, εύκολα και γρήγορα, από οπουδήποτε, μπαίνοντας από το κινητό τους στο Nova App, μέσω web ή SMS. Η προσφορά μπορεί να ενεργοποιηθεί 1 φορά ανά 30 ημέρες κατά τη διάρκεια της προωθητικής περιόδου (συνολικά 3 φορές). Περισσότερες πληροφορίες οι ενδιαφερόμενοι μπορούν να δουν εδώ. 
Στη Nova όμως τα απεριόριστα data δεν είναι για λίγους αλλά είναι δικαίωμα όλων, γι’ αυτό και οι καλοκαιρινές προσφορές δεν σταματούν εδώ αλλά συνεχίζονται και στην καρτοκινητή.
Επικοινωνία χωρίς όρια και για τους συνδρομητές Καρτοκινητής FREE2GO
Ξέγνοιαστα θα επικοινωνούν φέτος το καλοκαίρι όλοι οι συνδρομητές του FREE2GO μέσα από την καλοκαιρινή προσφορά των UNLIMITED DATA για 30 ημέρες με 10,60€.  
Η καλοκαιρινή προωθητική ενέργεια είναι διαθέσιμη για ενεργοποιήσεις έως 31/08/2023. Περισσότερες πληροφορίες εδώ.
Πολλαπλές δυνατότητες με απεριόριστα data και με την εγγύηση του δικτύου κινητής της Nova
Η Nova μεγαλώνει συνεχώς τη γεωγραφική και πληθυσμιακή κάλυψη των δικτύων της  4G+ και 5G, ώστε να ανταποκρίνεται στις πραγματικές ανάγκες επικοινωνίας των πελατών της. Με τη συνεχή επέκτασή του σε όλο και περισσότερες πόλεις, το Nova 5G σε συγκεκριμένες περιοχές, προσφέρει μέγιστες ταχύτητες που ήδη ξεπερνούν το 1Gbps. Ταχύτητες 1Gbps ήδη απολαμβάνουν οι κάτοικοι των μεγάλων αστικών κέντρων της ηπειρωτικής Ελλάδας καθώς και νησιωτικών περιοχών του Αιγαίου όπως  σε Κρήτη, Πάρο, Νάξο, Μύκονο, Ρόδο και Κω. To 5G δίκτυο της Nova επεκτείνεται διαρκώς του οποίου η κάλυψη μέχρι τέλος του 2023 θα φτάσει πανελλαδικά το 74% και μέχρι το τέλος του 2024 το 98%, ενώ ήδη αγγίζει το 99% σε μεγάλα αστικά κέντρα.
Περισσότερες πληροφορίες για το πιο UNLIMITED καλοκαίρι οι ενδιαφερόμενοι μπορούν να βρουν στο nova.gr, στο f2g.gr στο 13800 (για ιδιώτες), στο 1277 (για εταιρικούς πελάτες) και σε όλα τα καταστήματα Nova.   


Αθήνα, 27 Νοεμβρίου 2023– Η Nova, μέλος της United Group, του κορυφαίου παρόχου τηλεπικοινωνιών και media στη Νοτιοανατολική Ευρώπη, φέρνει αξεπέραστες ταχύτητες Internet, σε όλο και περισσότερες γειτονιές της Αθήνας με το δίκτυο οπτικής ίνας για το σπίτι, Nova Fiber.
Υπερυψηλές ταχύτητες έως 1Gbps, είναι ήδη διαθέσιμες σε Γκάζι, Εξάρχεια, Θησείο, Κολωνάκι, Κολωνό, Μεταξουργείο, Ομόνοια, Πατήσια, Πετράλωνα, Σεπόλια, Ταύρο και Κυψέλη καλύπτοντας ήδη πάνω από 100.000 σπίτια στο Δήμο Αθηναίων ενώ τα έργα συνεχίζουν να επεκτείνονται σε ακόμα περισσότερες γειτονιές της Αθήνας, αυξάνοντας σταδιακά την κάλυψη σε 160.000 σπίτια μέχρι το τέλος του 2024.  
Οπτική ίνα μέχρι το σπίτι, από €26 το μήνα και γρήγορη εγκατάσταση
Η Nova, πιστή στη δέσμευσή της να κάνει την επικοινωνία απλή και προσιτή σε όλους διαθέτει τα προγράμματα Nova Fiber (FTTH) 300Mbps, 500Mbps και 1Gbps από μόλις €26 το μήνα δίνοντας τη δυνατότητα σε επιχειρήσεις και νοικοκυριά να επιλέξουν το πρόγραμμα που ταιριάζει καλύτερα στις δικές τους ανάγκες.
Η εγκατάσταση της σύνδεσης ολοκληρώνεται μέσα σε λίγες ημέρες και εξασφαλίζει στους χρήστες 100% εγγυημένες υψηλές ταχύτητες έως 1 Gbps. Με το δίκτυο οπτικής ίνας μέχρι το σπίτι, Nova Fiber, οι χρήστες θα μπορούν να έχουν απρόσκοπτη περιήγηση στο διαδίκτυο, καθώς και χρήση ψηφιακών υπηρεσιών και ψυχαγωγίας χωρίς διακοπές ή καθυστερήσεις. Συγχρόνως, θα μπορούν να συνδέουν πολλές συσκευές ταυτόχρονα και να απολαμβάνουν αδιάκοπα την απόλυτη εμπειρία online gaming, downloading και uploading βίντεο με αξιόπιστα υψηλές ταχύτητες.
Η Nova ενισχύει τον ψηφιακό μετασχηματισμό της χώρας
Το δίκτυο οπτικών ινών Nova Fiber αποτελεί ένα σημαντικό στοιχείο των σύγχρονων ψηφιακών υποδομών και εξελίσσεται δυναμικά, ως μέρος της δέσμευσης της Nova για επενδύσεις ύψους 2 δισ. ευρώ έως το 2027, εκ των οποίων 500 εκατομμύρια ευρώ σε έργα έχουν ήδη επενδυθεί. Το επενδυτικό αυτό έργο έχει ως στόχο την ενίσχυση του ψηφιακού αύριο της Ελλάδας, δημιουργώντας υποδομές που προωθούν την πρόσβαση σε υψηλής ποιότητας ψηφιακές υπηρεσίες. Με την ανάπτυξη του δικτύου Nova Fiber της United Fiber που θα ξεπεράσει το μισό εκατομμύριο σπίτια σε όλη την επικράτεια μέχρι το τέλος του 2024, η Nova ανταποκρίνεται στις αυξημένες απαιτήσεις νοικοκυριών και επιχειρήσεων, παρέχοντας υψηλές ταχύτητες Internet που αναβαθμίζουν την ποιότητα και την αξιοπιστία της ψηφιακής εμπειρίας πολιτών και επιχειρήσεων.
«Η Nova φέρνει αξεπέραστες ταχύτητες σε όλη την Ελλάδα. Μια νέα ψηφιακή εποχή έφτασε για τα νοικοκυριά και τις επιχειρήσεις στην Αθήνα, παρέχοντας απεριόριστες δυνατότητες συνδεσιμότητας και αξιοποίησης καινοτόμων τεχνολογικών εφαρμογών. Συνεχίζουμε να δίνουμε το παρόν στο ψηφιακό μετασχηματισμό της χώρας έχοντας ήδη επενδύσει 500 εκατομμύρια ευρώ σε έργα από το επενδυτικό πλάνο μας, ύψους 2 δισ. ευρώ έως το 2027 και συνεχίζουμε προσηλωμένοι στον στόχο μας για κάλυψη με οπτική ίνα μέχρι το σπίτι του 40% του πληθυσμού και του 70% των Περιφερειών της χώρας.», δήλωσε ο Μιχάλης Αναγνωστάκος, Chief Marketing Officer της Nova.  
Περισσότερες πληροφορίες για το Nova Fiber και τα Fiber προγράμματα της Nova, οι ενδιαφερόμενοι θα βρουν στα καταστήματα της NOVA και στο nova.gr.
Σχετικά με τη Nova
Η Νova είναι ο πάροχος που έφερε πρώτη στην Ελλάδα το Internet, την κινητή τηλεφωνία και την συνδρομητική τηλεόραση. Είναι μέλος του United Group και είναι ο πάροχος που προέρχεται από την ενοποίηση της Nova με την Wind. Προσφέρει ένα ευρύ φάσμα υπηρεσιών με 5 εκατομμύρια χρήστες κινητής, σταθερής, internet και premium συνδρομητικής τηλεόρασης. Η Nova, με την μακρά κληρονομιά καινοτομίας ενισχύεται από τη διεθνή εμπειρία, την τεχνογνωσία και το επενδυτικό σχέδιο της United Group για την Ελλάδα.
 
 


Για δυσφημιστική καμπάνια, που έχει ξεκινήσει από χθες, το Mega Channel εναντίον της Nova και της United Group κάνει λόγο, σε ανακοίνωσή της, η συνδρομητική τηλεόραση. Αφορμή υπήρξε χθεσινό ρεπορτάζ στην τηλεόραση του Mega για την παρουσία και την επενδυτική δραστηριότητα στην Ελλάδα της United Group όπου ανήκει η Nova.
Όπως γίνεται γνωστό, η Nova αναστέλλει την αναμετάδοση του MEGA Channel μέσω των συνδρομητικών υπηρεσιών λόγω των απαιτήσεων για αύξηση κατά τρεισήμισι φορές των δικαιωμάτων αναμετάδοσης σήματος μέσω συνδρομητικών υπηρεσιών που θα πρέπει να καταβάλει η συνδρομητική πλατφόρμα στον τηλεοπτικό σταθμό.
Ειδικότερα, όπως αναφέρει σε ανακοίνωσή της η Nova, oι πελάτες της θα μπορούν να συνεχίσουν να παρακολουθούν το κανάλι του MEGA μέσω Επίγειας Ψηφιακής Τηλεόρασης χρησιμοποιώντας τις συμβατικές κεραίες και τους αποκωδικοποιητές Nova/EON.
«Η παραπάνω απόφαση έρχεται σε συνέχεια απαιτήσεων για υπέρογκες και παράλογες αυξήσεις για τρεισήμισι φορές υψηλότερα δικαιώματα αναμετάδοσης σήματος μέσω συνδρομητικών υπηρεσιών. Η Nova παραμένει θετική σε επαναδιαπραγμάτευση για τη συνέχιση της συνεργασίας εντός λογικών και αμοιβαίως επωφελών όρων.
Ως αποτέλεσμα αυτού, έχει ξεκινήσει από χτες δυσφημιστική καμπάνια με σωρεία ψευδών ισχυρισμών και δηλώσεων ενάντια στη Nova και τη United Group, και την αξιοπιστία τους αναφορικά με την υλοποίηση των δεσμεύσεών τους για επενδύσεις στην Ελλάδα.
Οι ισχυρισμοί αυτοί είναι τελείως ανυπόστατοι και στόχο έχουν να πλήξουν την εταιρεία μας, τους εργαζόμενούς μας, τους πελάτες μας και τους χιλιάδες Έλληνες πολίτες που θα ωφεληθούν από τις επενδύσεις που πραγματοποιεί η Nova. Είναι πολύ απογοητευτικό ότι το MEGA Channel κάνει κατάχρηση της δύναμης των μέσων του για να επηρεάσει τις επιχειρηματικές αποφάσεις των συνεργατών του. Η χρήση ιδίων μέσων για να ασκήσει κανείς αθέμιτη πίεση στους συνεργάτες του ώστε να δεχθούν παράλογους όρους, αποτελεί εντελώς απαράδεκτη συμπεριφορά. Δε θα υποκύψουμε σε αυτές τις μεθόδους, και θα υπερασπιστούμε τα δικαιώματά σε συνεννόηση με όλους τους αρμόδιους φορείς, ενάντια στην καταχρηστική μεταχείριση της εθνικής τηλεοπτικής συχνότητας για προσωπικό όφελος», τονίζει η ανακοίνωση.
Όπως προσθέτει η ανακοίνωση, η Nova, μέλος της United Group, του κορυφαίου παρόχου υπηρεσιών τηλεπικοινωνιών και media στη Νοτιοανατολική Ευρώπη, είναι μία από τις παλαιότερες και μεγαλύτερες εταιρείες τηλεπικοινωνιών και media στην Ελλάδα, που έφερε την κινητή τηλεφωνία, το internet και τη συνδρομητική τηλεόραση για πρώτη φορά στην Ελλάδα, και έχει περίπου 4.000 εργαζόμενους και συνεργάτες και 300 καταστήματα πανελλαδικά.
«Η Νέα Nova είναι ο δεύτερος μεγαλύτερος παίκτης στην ελληνική αγορά τηλεπικοινωνιών -στους τομείς σταθερής τηλεφωνίας και συνδρομητικής τηλεόρασης- και ένας από τους ισχυρότερους βραχίονες της United Group, συνεισφέροντας το 33% των συνολικών εσόδων της United Group που ανέρχονται σε 2.7 δισ. ευρώ. Από το 2020 η United Group έχει ήδη επενδύσει 1.8 δισ. ευρώ στην Ελλάδα, αποτελώντας έναν από τους μεγαλύτερους επενδυτές στη χώρα και έχει δεσμευτεί για επενδύσεις 2 δισ. μέχρι το 2027, με τα 400 εκατ. εξ αυτών να έχουν ήδη επενδυθεί μέσα στο 2022 και το πρώτο 6μηνο του 2023. Οι ισχυρισμοί του MEGA ότι ένα επενδυτικό πλάνο αυτής της κλίμακας, το οποίο ανακοινώθηκε τον Σεπτέμβριο του 2022 με ορίζοντα υλοποίησης μέχρι το 2027, θα έπρεπε να έχει υλοποιηθεί μέσα σε μερικούς μήνες, είναι φαιδροί και δείχνουν καταφανώς τις πραγματικές προθέσεις που κρύβονται πίσω τους.
Η προσπάθεια παραπλάνησης των καταναλωτών και του ευρέως κοινού με ψευδείς πληροφορίες σχετικά με τη Nova, όπως ότι η Nova αδυνατεί να πληρώσει τα χρέη της, μπορούν να ερμηνευτούν μόνον ως άμεση επίθεση προς τη Nova και τους συμμετόχους της, επειδή αποτελεί υπολογίσιμο ανταγωνιστή προς τα συμφέροντά τους και γιατί αρνηθήκαμε να δεχθούμε μία παράλογη αύξηση σε δικαιώματα προβολής συνδρομητικής τηλεόρασης για ένα δωρεάν κανάλι. Το χρέος της Nova είναι μόνο x0.08 του EBITDA (κέρδη προ φόρων και αποσβέσεων) και η εταιρεία είναι επί της ουσίας άνευ χρέους μετά τη σημαντική επένδυση της United Group.
Παραμένουμε απτόητοι από αυτές τις δυσφημιστικές ενέργειες και συνεχίζουμε να υπηρετούμε την υπόσχεσή μας να παρέχουμε κορυφαίας ποιότητας υπηρεσίες τους πελάτες μας και να αποτελούμε δυναμικό υποστηρικτή του ψηφιακού μετασχηματισμού της Ελλάδας. Είμαστε εδώ γιατί πιστεύουμε στις προοπτικές της Ελλάδας, συνεχίζουμε δυνατότεροι γιατί το οφείλουμε στους ανθρώπους μας και στους πελάτες μας. Ήρθαμε για να μείνουμε».
Ακολούθησε ανακοίνωση της Alter Ego Media, στην οποία αναφέρεται: «Σχετικά με το δυσφημιστικό περιεχόμενο της ανακοίνωσης της Nova σε σχέση με χθεσινό ρεπορτάζ του Τ/Σ MEGA, η ALTER EGO MEDIA Α.Ε. θα προσφύγει άμεσα στην Ελληνική Δικαιοσύνη.
Οι μέτοχοι της Nova, Dragan Solak και Νίκος Σταθόπουλος θα πρέπει να συνειδητοποιήσουν ότι η Ελλάδα είναι μια ευνομούμενη και δημοκρατική χώρα με νόμους και κανόνες, και πολύ σύντομα θα κληθούν να δώσουν εξηγήσεις για τις πράξεις τους στην Ελληνική Δικαιοσύνη».


Η ταινία προβάλλεται στις κινηματογραφικές αίθουσες από την Πέμπτη 14/4.
Η Nova, μέλος της United Group, του κορυφαίου φορέα τηλεπικοινωνιών και media στη Νοτιοανατολική Ευρώπη, στηρίζει ως χορηγός επικοινωνίας την προβολή της βραβευμένης ουκρανικής ταινίας «Αδάμ, πού ει;» (ή «Πού είσαι, Αδάμ;») για το Άγιο Όρος υπό την αιγίδα του ΕΟΤ, η οποία έκανε πρεμιέρα στις ελληνικές αίθουσες την Πέμπτη 14 Απριλίου.
Την ταινία υπογράφει ο Ουκρανός σκηνοθέτης Αλεξάντερ Ζαπορόσενκο και παρουσιάζει με ξεχωριστό τρόπο τον μοναδικό πνευματικό πλούτο και τα απαράμιλλα θρησκευτικά και πολιτιστικά μνημεία και κειμήλια της μοναστικής κοινότητας του Αγίου Όρους. Τα γυρίσματα διήρκεσαν από την Άνοιξη του 2015 μέχρι το Φεβρουάριο του 2019 και από αυτά συγκεντρώθηκε υλικό συνολικής διάρκειας 80 ωρών.
Το φιλμ έχει αποσπάσει το 1ο βραβείο στο XVII Διεθνές Φεστιβάλ Ορθόδοξου Κινηματογράφου «Pokrov» (2019), ήταν υποψήφια για το βραβείο κοινού στα Εθνικά Βραβεία της Ουκρανίας και στο Tallinn Black Nights Film Festival (PÖFF), ενώ συμμετείχε επίσης στα διεθνή κινηματογραφικά φεστιβάλ «Window to Europe» (Ρωσία) και Κρακοβίας (Πολωνία). Η ταινία έχει διανεμηθεί από την Enorama Distribution Films σε περισσότερες από 21 χώρες της Ευρώπης, της Ασίας και της Αφρικής, καθώς επίσης στην Αυστραλία και την Νέα Ζηλανδία.
Η ταινία στηρίζεται στα βιώματα ενός καθηγούμενου Ιεράς Μονής στο Άγιο Όρος, καθώς πλησιάζει προς το τέλος της ζωής του. Συλλογίζεται τη φυσική και πνευματική εργασία, για τον πόνο που προκαλεί η παραμέληση και για τις απαραίτητες συνθήκες για να υπάρξει κανείς ειρηνικά στον επίγειο, και κάποτε, και στον ουράνιο παράδεισο.
Με αφορμή την έναρξη της προβολής της στο ελληνικό κοινό, η Πρόεδρος του ΕΟΤ, Άντζελα Γκερέκου, δήλωσε: «Είμαι πολύ περήφανη για την αιγίδα που δίνουμε από τον Ελληνικό Οργανισμό Τουρισμού σε αυτή την εξαίρετη βιωματική ταινία. Για τον ΕΟΤ οι θρησκευτικοί-προσκυνηματικοί ταξιδιωτικοί προορισμοί και η συστηματικότερη προβολή της πλούσιας άυλης θρησκευτικής πολιτιστικής κληρονομιάς, αποτελούν μέρος της στρατηγικής μας για την ανάδειξη αλλά και την αναζήτηση της γνώσης και της πνευματικής μας ταυτότητας».
Στο πλαίσιο της πρεμιέρας, που πραγματοποιήθηκε στον κινηματογράφο «IDEAL Cinema», στην Αθήνα, η κα. Κική Σιλβεστριάδου, CEO της Nova Media, δήλωσε: «Στηρίζουμε το ντεμπούτο του Ουκρανού σκηνοθέτη, Αλεξάντερ Ζαπορόσενκο και είναι τιμή για εμάς, ότι είμαστε συνοδοιπόροι σε μια ταινία που προβάλει στο εξωτερικό τον πνευματικό πλούτο, τα θρησκευτικά και πολιτιστικά μνημεία της χώρας μας, σαν ένα ταξίδι στο χρόνο. Πρόκειται για μια βιωματική ταινία που μας φέρνει σε επαφή μ’ έναν διαφορετικό τρόπο ζωής, αυτόν της ασκητικής, μια ταινία με αναφορές στην απλότητα και αυθεντικότητα των ανθρώπων προκαλώντας αληθινή συγκίνηση».


Αναβαθμισμένη εμπειρία, γρήγορο και αξιόπιστο Ιnternet σε ακόμα περισσότερα νοικοκυριά και επιχειρήσεις με το Nova Fiber
Η οπτική ίνα αποτελεί αδιαπραγμάτευτα την τεχνολογία του μέλλοντος. Εγκαινιάζοντας μια νέα εποχή υπερυψηλών ταχυτήτων, ξεκλειδώνει τη δυνατότητα της απρόσκοπτης επικοινωνίας, «καταργεί» τις αποστάσεις και αλλάζει τον τρόπο που ζούμε, εργαζόμαστε και επικοινωνούμε.
Η Nova επιταχύνει την ψηφιακή μετάβαση, παρέχοντας πρόσβαση στα απεριόριστα οφέλη της ραγδαίας εξελισσόμενης κοινωνίας των Gigabit για ιδιώτες και επιχειρήσεις. Συγκεκριμένα, όσοι ζουν και εργάζονται σε Εξάρχεια, Θησείο, Κολωνάκι, Κολωνό, Μεταξουργείο, Ομόνοια, Πατήσια, Πετράλωνα, Σεπόλια, Ταύρο και Κυψέλη και έχουν κάλυψη στο δίκτυο Nova Fiber μέσω FTTH, μπορούν να παίζουν παιχνίδια online, να streamάρουν ψυχαγωγικό περιεχόμενο και να δουλεύουν άνετα, χωρίς διακοπές ή καθυστερήσεις.
Το δίκτυο οπτικών ινών Nova Fiber είναι ήδη διαθέσιμο σε πάνω από 100.000 σπίτια στο Δήμο Αθηναίων, ενώ τα έργα συνεχίζουν να επεκτείνονται σε ακόμα περισσότερες γειτονιές της Αθήνας, αυξάνοντας σταδιακά την κάλυψη σε 160.000 σπίτια μέχρι το τέλος του 2024.
Στη νέα αυτή «εποχή των Gigabit», η πληροφορία ταξιδεύει με ταχύτητες φωτός προσφέροντας απαράμιλλη σταθερότητα και αμεσότητα και καθιστώντας δυνατή την περαιτέρω ανάπτυξη των επιστημών και του επιχειρείν, την αλλαγή του εργασιακού κατεστημένου και μέσα από όλα αυτά, ολόκληρη τη ζωή μας.
Το Nova Fiber, θέτει τα θεμέλια για το Μέλλον της χώρας, δημιουργώντας υποδομές που θα αλλάξουν τη πραγματικότητα για εκατομμύρια νοικοκυριά και επιχειρήσεις. Γιατί οι γειτονιές που είναι στη fiber εποχή της Nova δεν αποτελούν παρά ένα μικρό τμήμα του μεγάλου επενδυτικού της σχεδίου, αξίας 2 δις που φιλοδοξεί να φέρει το internet οπτικής ίνας σε κάθε γωνιά της χώρας καλύπτοντας, τελικά, το 70% της επικράτειας και το 40% του ελληνικού πληθυσμού έως το 2027. Το δίκτυο, για την ανάπτυξη του οποίου προβλέπεται η δημιουργία 22.000 χλμ. οπτικών ινών, θα μπορεί να ανταποκρίνεται στις συνεχώς αυξανόμενες ανάγκες των νοικοκυριών και των επιχειρήσεων για υπερυψηλές και εγγυημένες ταχύτητες Internet.
Το Nova Fiber εξασφαλίζει 100% εγγυημένες υψηλές ταχύτητες έως 1 Gbps σε προσιτές τιμές για όλους. Αρκεί να διαλέξεις εκείνο το πρόγραμμα που ταιριάζει καλύτερα στο δικό σου σπίτι, ανάμεσα από τα παρακάτω:
Χάρη στην τεχνογνωσία και τη στήριξη της United Group, του κορυφαίου παρόχου τηλεπικοινωνιών και media στη Νοτιοανατολική Ευρώπη του οποίου η Nova είναι μέλος, αλλάζει το ελληνικό γίγνεσθαι με υπερσύγχρονο δίκτυο οπτικής ίνας για το σπίτι, Nova Fiber με τιμές από μόλις €26 το μήνα και ταχύτητες έως 1Gbps.
Μάθετε ακόμα περισσότερα για το Nova Fiber και τα Fiber προγράμματα της Nova, στα καταστήματα της NOVA καθώς και στο nova.gr.


Στοχευμένες δράσεις καθαρισμού σε Γύθειο, Μονεμβασιά, Αμοργό, Κέρκυρα.
Πιστή στη δέσμευσή της να αποτελεί για όλους έναν πραγματικό κοινωνικό εταίρο, η Nova, μέλος της United Group, του κορυφαίου παρόχου τηλεπικοινωνιών και media στη Νοτιοανατολική Ευρώπη, με αφορμή την Παγκόσμια Ημέρα Περιβάλλοντος, συμβάλλει με δράσεις για την προστασία του θαλάσσιου οικοσυστήματος και ανακοινώνει τη συνεργασία της με την Aegean Rebreath με στόχο την απορρύπανση των βυθών που να προάγει την προστασία της βιοποικιλότητας.
Το Αιγαίο υποφέρει από αλόγιστη εναπόθεση απορριμμάτων στη θάλασσα και είναι επείγουσα η ανάγκη για απορρύπανση των βυθών που να προάγει την προστασία της βιοποικιλότητας. Το πρόβλημα της ρύπανσης του θαλάσσιου οικοσυστήματος απαιτεί έναν ολοκληρωμένο και βιώσιμο τρόπο. Η Nova, μαζί με την Aegean Rebreath, προχωρά σε στοχευμένες δράσεις καθαρισμού στο Γύθειο και τη Μονεμβασιά τον Ιούνιο, στην Αμοργό το Σεπτέμβρη και στην Κέρκυρα τον Οκτώβριο, ώστε να καθαριστεί ο βυθός και να ξαναζωντανέψουν οι θάλασσες και οι ακτές.
Ο Γιώργος Σαρελάκος, Πρόεδρος της Aegean Rebreath, επισήμανε: «Η θαλάσσια ρύπανση συνιστά ένα παγκόσμιο πρόβλημα που απαιτεί ολιστικές παρεμβάσεις και την ενεργοποίηση του συνόλου των εταίρων. Η συνεργασία μας με τη Nova αποτελεί ένα απτό παράδειγμα της συνεργασίας της κοινωνίας των πολιτών με τον ιδιωτικό τομέα με μοναδικό στόχο την ανάπτυξη πρακτικών σε διαφορετικά σημεία της Ελλάδας. Διότι η ρύπανση αφορά όλους μας και δεν εξαιρεί όποια προσπάθεια προς αυτή την κατεύθυνση».
Οι δράσεις της Nova σε συνεργασία με την Aegean Rebreath περιλαμβάνουν τη συλλογή θαλάσσιων απορριμμάτων από το βυθό, τη θάλασσα και τις ακτές, τη διάθεση των υλικών σε εταιρείες upcycling για την άμεση αξιοποίηση τους σε νέα προϊόντα και τη συνεργασία με εταιρείες ανακύκλωσης και διαχείρισης απορριμμάτων. Παράλληλα θα υλοποιηθούνε ενημερώσεις και δραστηριότητες με στόχο την κινητοποίηση κα την ευαισθητοποίηση των τοπικών κοινοτήτων και πολιτών.
«Οι θάλασσες μας είναι μέρος της ταυτότητας μας. Η προστασία τους προεκτείνεται πέρα από την συνετή και ορθολογική χρήση φυσικών πόρων. Είναι υποχρέωση στον εαυτό μας, στα παιδιά μας, στη χώρα μας. Με αίσθηση ευθύνης και με αφορμή την Παγκόσμια Ημέρα Περιβάλλοντος ανακοινώνουμε τη συνεργασία με την Aegean Rebreath για να συμβάλλουμε ουσιαστικά στην καταπολέμηση της θαλάσσιας ρύπανσης και την αποκατάσταση των βυθών μας.», δήλωσε ο Παναγιώτης Γεωργιόπουλος CEO της Nova.


Το πρόγραμμα των υποδομών στη νέα γενιά δικτύων υψηλής τεχνολογίας σχεδιάζεται να ολοκληρωθεί σε ορίζοντα τριετίας
Επενδύσεις σε τηλεπικοινωνιακές υποδομές με προϋπολογισμό της τάξης των 2 δισ. ευρώ αναμένεται να γνωστοποιήσει σήμερα στον πρωθυπουργό Κυριάκο Μητσοτάκη ο ισχυρός άνδρας της BC Partners, και τελικός μέτοχος της Nova – Wind και της μητρικής της United Group, Νίκος Σταθόπουλος. Η συνάντηση έχει οριστεί για σήμερα το πρωί οπότε θα ανακοινωθούν και δημοσίως οι λεπτομέρειες της επένδυσης. Σύμφωνα με πληροφορίες της «Κ», το εν λόγω επενδυτικό πρόγραμμα αφορά την ανάπτυξη ιδιόκτητου ανεξάρτητου δικτύου οπτικών ινών της Nova, όπως μετονομάζεται η Nova – Wind.
Με τις επενδύσεις αυτές που θα ολοκληρωθούν σε ορίζοντα τριετίας και σε συνδυασμό και με τις υπόλοιπες κινήσεις αναδιοργάνωσης και ανάπτυξης που έχει δρομολογήσει ο νέος μέτοχος του ομίλου, «δημιουργείται ένας νέος, ισχυρός πόλος στην τηλεπικοινωνιακή αγορά της χώρας που θα μπορέσει να ανταγωνιστεί από πολύ ισχυρότερη θέση και με σαφώς υψηλότερες αξιώσεις την Cosmote», αναφέρουν πηγές της BC Partners. Σύμφωνα με το management του επενδυτικού κεφαλαίου, οι δρομολογούμενες επενδύσεις σε υποδομές νέας γενιάς υψηλής τεχνολογίας αποτελούν το τρίτο κατά σειράν βήμα για τη συγκρότηση ενός ισχυρού ομίλου τηλεπικοινωνιών και ψυχαγωγίας. Η πρώτη ήταν η απόκτηση της Forthnet και η δεύτερη η εξαγορά της Wind. Οι ίδιες πηγές σημειώνουν στην «Κ» πως εν αντιθέσει με τη συνήθη τακτική των επενδυτικών κεφαλαίων, ο επενδυτικός ορίζοντας της BC Partners στην Ελλάδα είναι πιο μακροπρόθεσμος και δεν αποσκοπεί στη μεταπώληση της εταιρείας βραχυπρόθεσμα. Τα βήματα αυτά είχε προδιαγράψει επακριβώς πριν από ένα χρόνο, μιλώντας στην «Καθημερινή», ο Νίκος Σταθόπουλος, οπότε και είχε προσδιορίσει ότι θα προχωρήσει στην άμεση ενοποίηση της Wind Hellas με τη Nova, στην υλοποίηση νέων επενδύσεων τόσο σε περιεχόμενο όσο και σε υποδομές και εξοπλισμό, αλλά και στη δημιουργία νέων προϊόντων και υπηρεσιών με ελκυστικούς όρους για τους συνδρομητές. Υπενθυμίζεται ότι τον Αύγουστο του 2021 η United Group, όμιλος που ανήκει στο βρετανικό επενδυτικό κεφάλαιο BC Partners, ανακοίνωσε την εξαγορά της Wind Hellas.

O Ηλίας Γ. Μπέλλος είναι δημοσιογράφος. Εργάζεται στην εφημερίδα Καθημερινή ενώ παλιότερα έχει συνεργαστεί και με τις εφημερίδες Ισοτιμία, Κεφάλαιο αλλά και ιστοσελίδες όπως το capital.gr και σειρά άλλων ΜΜΕ.
Έχει διατελέσει Σύμβουλος Έκδοσης της εβδομαδιαίας οικονομικής εφημερίδας «Ισοτιμία» και Διευθυντής Σύνταξης του isotimia.gr και του Banker’s Review, παραγωγός συνεδρίων οικονομικού περιεχομένου ενώ από το 2007 έως το 2011 απασχολήθηκε και ως Managing Director στα New Media του ομίλου της Ισοτιμίας.
Έχει επίσης διατελέσει επικεφαλής της Διεύθυνσης Διεθνών Σχέσεων των ομίλων Νέμεσης και ΑΔΕΛΕ ΑΕ (Development of Business Week και Bloomberg branded content & syndication projects, Paragraph Publishing joint venture, McGraw-Hill venture). Εργάστηκε και στην τηλεόραση, στο ραδιόφωνο αλλά και σε ερευνητικούς οργανισμούς (σύνταξη μελετών και ειδικών εκδόσεων του Ελληνικού Κέντρου Ευρωπαϊκών Μελετών).
Είναι κάτοχος Master του University of Kent at Canterbury στο Theory & Philosophy of International Relation και πτυχίου του Εθνικού Καποδιστριακού Πανεπιστήμιου στις Διεθνείς και Ευρωπαϊκές Σπουδές ενώ είναι απόφοιτος του Κολλεγίου Αθηνών .

Διαβάστε περισσότερα...

Τελευταία άρθρα:

H Διεθνής Ακαδημία Τηλεοπτικών Τεχνών και Επιστημών επιλέγει τον Δήμο Αθηναίων και τη Nova για να συμμετάσχουν στη διαδικασία επιλογής δύο κατηγοριών για τα Διεθνή Βραβεία Emmy
Η Nova, μέλος της United Group, του κορυφαίου παρόχου τηλεπικοινωνιών και media στη Νοτιοανατολική Ευρώπη, και το Αthens Film Office του Δήμου Αθηναίων με χαρά ανακοινώνουν τη σύμπραξη τους για τη φιλοξενία των διαδικασιών επιλογής για δύο Ημιτελικούς των Διεθνών Βραβείων Emmy στην Αθήνα.
Ο Δήμος Αθηναίων και η Nova έχουν επιλεχθεί για τη σύσταση κριτικής επιτροπής που θα αναδείξει τους υποψήφιους νικητές σε δύο κατηγορίες. Οι δυο κριτικές επιτροπές θα συναντηθούν στην Αθήνα τον ερχόμενο Σεπτέμβριο, σε μια διοργάνωση που θα περιλαμβάνει συνεντεύξεις Τύπου, επισκέψεις για τα μέλη των Επιτροπών σε πολιτιστικά μνημεία της Αθήνας και ένα λαμπερό gala.
Η Διεθνής Ακαδημία ταξιδεύει κάθε καλοκαίρι, από τον Ιούνιο έως τον Σεπτέμβριο, σε περισσότερες από 25 τοποθεσίες για τη διεξαγωγή των Ημιτελικών. Το στάδιο των Ημιτελικών είναι ένα κρίσιμο βήμα στη διαδικασία επιλογής των υποψηφίων και μια εξαιρετική ευκαιρία δικτύωσης για τους οικοδεσπότες της διοργάνωσης και τους εγκεκριμένους από την Ακαδημία κριτές. Οι κριτικές επιτροπές αποτελούνται από επαγγελματίες από το χώρο της τηλεόρασης και του κινηματογράφου, της καλλιτεχνικής παραγωγής και της δημιουργικής βιομηχανίας.
Οι Έλληνες και διεθνείς κριτές θα συναντηθούν στην Αθήνα τον προσεχή Σεπτέμβριο και θα συνεδριάσουν για την επιλογή των τελικών υποψηφίων στις δύο κατηγορίες. Όπως ορίζουν οι κανονισμοί της Διεθνούς Ακαδημίας Τηλεοπτικών Τεχνών και Επιστημών, οι ειδικοί των δύο επιτροπών θα γίνουν γνωστοί μόνο μετά τη διαδικασία της αξιολόγησης, η οποία θα καθορίσει τελικά τους υποψηφίους για τα Διεθνή Βραβεία Emmy.
Είναι η δεύτερη συνεχόμενη χρονιά που η United Group προσκαλείται από την Ακαδημία των Emmy Awards για να συμμετάσχει στη διαδικασία επιλογής και ανάδειξης υποψηφίων κατά το στάδιο των Ημιτελικών, με την περσινή αντίστοιχη διοργάνωση να έχει πραγματοποιηθεί στο Ντουμπρόβνικ. Φέτος, η εταιρεία επιλέγει την Αθήνα για τη συνάντηση των κορυφαίων επαγγελματιών της βιομηχανίας του θεάματος και η Nova ενώνει τις δυνάμεις της με το Δήμο Αθηναίων για την άρτια διεξαγωγή των διαδικασιών επιλογής, αλλά και για το gala με το οποίο παραδοσιακά ολοκληρώνονται οι εργασίες των κριτών.
Η σύμπραξη με το Δήμο Αθηναίων έρχεται να εγγυηθεί την επιτυχία της διοργάνωσης στην Ελλάδα και να στρέψει τους προβολείς του διεθνούς τύπου στην Αθήνα, που τα τελευταία χρόνια αποτελεί συχνά το σκηνικό σε παραγωγές μεγάλου βεληνεκούς με αστέρες παγκοσμίου φήμης. Με αυτή τη σημαντική διοργάνωση, η Ελλάδα εδραιώνει τη θέση της στο στερέωμα της καλλιτεχνικής παραγωγής, επιβεβαιώνοντας παράλληλα τη δυναμική της χώρας και την δυνατότητά της να φιλοξενήσει αντίστοιχες διοργανώσεις θεσμών υψηλού κύρους, μέσω της σύμπραξης ισχυρών εταιρικών παικτών και φορέων του Δημοσίου.
Ο Δήμαρχος Αθηναίων, Κώστας Μπακογιάννης, σε δήλωσή του ανέφερε: «Η ανάπτυξη της κινηματογραφικής βιομηχανίας αποτελεί στρατηγικό στόχο για την πόλη της Αθήνας. Η επιτυχημένη πορεία του Athens Film Office, που ιδρύθηκε τον Απρίλιο του 2020, έβαλε την Αθήνα στον διεθνή χάρτη με την εξυπηρέτηση δεκάδων ξένων παραγωγών, δημιούργησε νέες θέσεις εργασίας, αλλά και πολλαπλά οφέλη για τις επιχειρήσεις της πόλης. Συνεχίζοντας τις πρωτοβουλίες για την περαιτέρω προβολή της Αθήνας, είμαστε πολύ χαρούμενοι που ο Δήμος Αθηναίων θα διοργανώσει το International Emmys Pre-Judging Event αυτό τον Σεπτέμβριο.»
Η Nova, με υπερηφάνεια δέχεται την πρόσκληση της Διεθνούς Ακαδημίας Emmy και μαζί με το Δήμο Αθηναίων αναλαμβάνουν δράση για την επιτυχία της έλευσης του Ημιτελικού των International Emmy Awards στην Αθήνα. Η Διευθύνουσα Σύμβουλος της Nova Media κα. Κική Σιλβεστριάδου δήλωσε: «Είμαστε υπερήφανοι για την ανάθεση αυτής της κορυφαίας διοργάνωσης από την United Group στη Nova.  Η συμμετοχή μας στη διαδικασία επιλογής υποψηφίων για τα διεθνή βραβεία Emmy αποτελεί μια σημαντική αναγνώριση της προσφοράς μας για την προαγωγή της υψηλού επιπέδου καλλιτεχνικής δημιουργίας, αλλά και της εμπειρίας μας στην παραγωγή ποιοτικού τηλεοπτικού περιεχομένου υψηλών προδιαγραφών. Η Nova εξελίσσεται πέρα από τα όρια των Τηλεπικοινωνιών και της Τεχνολογίας και συνδέει την Ελλάδα με τη διεθνή καλλιτεχνική κοινότητα, προσκαλώντας στην Αθήνα ταλαντούχους καλλιτέχνες και παραγωγούς. Ανυπομονούμε να φιλοξενήσουμε τους κορυφαίους επαγγελματίες της κινηματογραφικής και τηλεοπτικής παραγωγής και είμαστε χαρούμενοι που θα έχουμε το Δήμο Αθηναίων πολύτιμο συνοδοιπόρο στην επιτυχία της μοναδικής αυτής διοργάνωσης».


Η συγχώνευση των δυο εταιρειών θα ολοκληρωθεί στις 11 Ιανουαρίου 2023.
Η Nova και η Wind,  μέλη της United Group, του κορυφαίου παρόχου τηλεπικοινωνιών και media στη Νοτιοανατολική Ευρώπη, γίνονται «ένα» και δημιουργούν τη νέα, μεγαλύτερη Nova, μια ισχυρή εταιρεία τηλεπικοινωνιών και ψυχαγωγίας, η οποία προσφέρει κινητή και σταθερή τηλεφωνία, internet, τηλεόραση και λύσεις προηγμένης τεχνολογίας για μεγάλα έργα πληροφορικής.
Γιορτάζοντας την ένωση αυτή, οι συνδρομητές Nova & Wind θα έχουν την ευκαιρία να απολαύσουν απεριόριστη ψυχαγωγία και τηλεπικοινωνία. Αυτές τις γιορτές, όλοι οι πελάτες με συμβόλαιο κινητής τηλεφωνίας, θα έχουν δωρεάν για 30 ημέρες, απεριόριστα δεδομένα ίντερνετ, ομιλία και μηνύματα και όλοι οι πελάτες με συμβόλαιο κινητής και σταθερής τηλεφωνίας θα έχουν δωρεάν πρόσβαση σε όλο το αθλητικό και ψυχαγωγικό περιεχόμενο.
Η συγχώνευση των δυο εταιρειών θα ολοκληρωθεί στις 11 Ιανουαρίου του 2023.
Ο Παναγιώτης Γεωργιόπουλος, Διευθύνων Σύμβουλος της Nova δήλωσε: «H Nova και η Wind γίνονται ένα και δημιουργούν τη νέα, μεγαλύτερη, Nova. Έναν ολοκληρωμένο πάροχο κινητής, σταθερής και τηλεόρασης που επενδύει σημαντικά στον ψηφιακό μετασχηματισμό της χώρας. Γιορτάζουμε την αρχής της νέας αυτής εποχής προσφέροντας στους συνδρομητές μας απεριόριστη επικοινωνία και ψυχαγωγία. Η νέα Nova εύχεται σε όλους Καλά Χριστούγεννα και καλές γιορτές!»